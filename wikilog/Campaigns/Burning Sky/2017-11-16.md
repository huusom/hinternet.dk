#burning-sky

# En blodig nat

Spelunkerne valgte at satse en teleportering til stensætningen for at kommer før Shahalesti, og i sidste øjeblik huskede de at lægge de ildbeskyttende besværgelser. Nae-gast var nær ved at placere dem i en ukendt bjergkæde, men de landede så alligevel i stensætningen. Der udførte de et time-langt ritual med mumlende magikere der gik i ring om Swarbrick, mens han i bar overkrop dansede entusiastisk rundt med to pinde der skulle agere sværd. Da ritualet sluttede forstod de hemmeligheden der skjulte [Phorros Irrendra](./Phorros%20Irrendra.md), og hvordan Taranesti-elverne troede på en balance melem lys og mørke, modsat de lys-elskende Shahalestier. Kol fik kontakt med den himmelske energi han brugte til at hele sine venner, og de følte en tilfredsstillelse der dog ikke gav sig udslag i nogen tegn på at skoven skulle være mindre forbandet end før.

De vandrede nu væk fra stenene på bakken, og blev mødt af [Fayne](./Fayne.md), som takkede og førte dem sammen med 3GR og Tiljan igen. Logan begyndte at fremkalde sin hytte, for natten var faldet på og de var udmattede efter den lange flugt sidste nat. Men da månelyset ramte dem gennem bladene, kom ildevarslende hyl i natten, som svarede hinanden. Spelunkerne blev angrebet af spøgelserne af elvere der løb som ulve og bar skind på kroppen. De var hurtige og uden fast form, men spelunkerne stod fast selv om ulverne ville dræne deres livskraft. Næppe havde spelunkerne overtaget, før nye hyl kom til. Voksende op gennem skovbunden kom en stor hvid ulv med en krave af frisk blod om halsen, og en sølvbrynje der beskyttede dens overkrop. Dens skræmmende hyl var ikke en lyd for de levendes ører, og værre blev det da to kobler af spøgelsesulve svarede ham og dykkede fra himlen ned i spelunkernes midte. Ulvespøgelserne bragte frygt og kaos med sig, og den blodige ulve gjorde sit ved at undvige spelunkernes sangreb og vælte dem omkuld. Swarbrick og Kol tog flugten, og hvis ikke 3GR og Tiljan var sprunget til der, havde spelunkerne med sikkerhed mødt deres endeligt.

Men nu lykkedes det langsomt at få udmanøvreret spøgelserne og bragt dem ned med ild og lyn. Ulven drak (modvilligt?) af Naegasts blod, og derefter grådigt af Logans, indtil Logan fik slået den hårdt nok til at den løftede hovedet og tillod 3GR at give den en næve på snuden. Således kunne Swarbrick udnytte dens manglende forsvar til at gennembore den med sit træsværd, hvilket tog livet af vampyrulven for sidste gang, skønt den troede sig evigt blandt de levende døde.

Tilbage stod spelunkerne badede i eget blod, med sjæl og styrke revet i laset. De havde nok ikke været svagere siden Ildtyrannens fælder lagde størstedelen af gruppen i koma.

Var ulvenagrebet kommet på grund af ritualet? Eller var det Shahalesti-eleverne der havde skruet op for eftersøgningen? Måske var ulvene en del af skovens forbandelse? Der var ikke mange spor at gå efter, for kun blodulven havde efterlad sig en fysisk rest.


 


## Hvem var med
*[Logan](./Logan.md)
*[Swarbrick](./Swarbrick%20Everwood.md)
*[Kol Hakkavod](./Kol%20Hakkavod.md)
*[Nae-Gast](./Nae-Gast%20Oldknist.md)



## NPC
[Tre Grædende Ravne](./Tre%20Grædende%20Ravne.md)
[Tiljan](./Tiljan.md)

==Treasure, Loot og XP==
1 smuk ulve-barding i elven-chain, med en halvmåne i granatsten, samt militær-insignier fra Shahalesti's hær



XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2017-11-02](./2017-11-02.md) | [2017-11-23](./2017-11-23.md) |
