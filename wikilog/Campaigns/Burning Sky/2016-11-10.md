#burning-sky

= Magiske kugler, obelisk, gravkammer og storm =

Ja, det blev en nat uden megen hvile, hvor spelunkerne fandt lidt af hvert. Netop som søvnen var ved at indefinde sig igen efter første vagtskift, blev den afbrudt af en mands-skikkelse der løb gennem rummet og ud af døren til den vulkanske grotte. Skikkelsen bar en sølvskinnende stav, og det kunne ikke afvises at det havde været [Lee Sidoneth](./Lee%20Sidoneth.md). Inden de optog forfølgelsen, besluttede spelunkerne sig til at undersøge om der var flere fjender bag dem. De fandt således først et biomatisk laboratorium, men svage råb om hjælp trak dem dybere ind i komplekset. I en grotte lig den de ankom i, fandt de celler og en udmattet ung mand der var behandlet hårdt - manden der råbte hjælp. Mere interessant var der også en meget magisk obelisk, som ifølge fyren var en del af den fælde der havde ham og hans wayfarer-ven da de teleporterede rundt udenfor [[Seaquen]]. I et til-og frastødende torturkammer sad en ung elverkvinde fastspændt til en stol. Tydeligt udsat for tortur for nyligt, med utallige snit- og brandsår, mistede hun bevidstheden da de befriede hende. De helede og udspurgte de to, Teymour og Faquaniel, og begge var fanget under teleport med erfarne magikere som nu begge var torteret ihjel og kastet i lavaen, sammen med et par andre fanger de aldrig havde lært at kende. Men Teymour vidste at Lee Sidoneth havde været der for en halv times tid siden, bærende den sølverne stav. I et sidste kammer fandt de en sølvkugle som viste sig at være en form for vejr-kontrollerende objekt. Det fremgik nu klart at ragesernes hemmelige base og stormvejret hang tæt sammen, og Lee Sidoneth kunne næppe komme med en forklaring på sin involvering som kunne frikende ham fra at være en tarvelig forrædder. Som en sidste ting kiggede de lige gennem dragemundens sorte hul, og fandt en kort gang og en solid dør med røde runer. Med lidt magi opklarede Logan at det var ''Ignan'', og at teksten advarede mod at forstyrre ildkongens hvile. Nae-gast sendte de andre væk, og hans hånd skælvede over håndtaget et stykke tid, før han besluttede sig til at lade ildkongens skat og eventuelle fælder ligge lidt endnu.

Endelig farede de så ovenpå, mens de endnu kunne ånde under vandet gennem røret op til det gamle fængsel. Teymour og Faquaniel kunne dele luftflasken, og alle kom levende op. Planen var at skynde sig tilbage til [Lyceum](./Lyceum.md) og får hjælp til at finde Sidoneth, men da de kom ud fandt de ham stående i styrtregn og storm, med bølgende brusende omkring dem alle. Han lo højt, mens han med sølvstaven kommanderede stormvejret yderligere op i styrke. "Leder I efter den her?", råbte han. Ikke overraskende kom det straks til kamp, men havnemesteren animerede en gargoyl-statue til at holde Torrent og Tiljan hen med, og da Logan sprang på ham, fandt han at der også var en mandsstor blæksprutte på lur i havet. Blæksprutten distraherede Logan længe nok til at Sidoneth kunne banke ham ned, men med en fuldtræffer af en lynkile i andet forsøg, fik Naegast til gengæld taget livet af blæksprutten Lula. Tiljan blev slået næsten bevidstløs af gargoylen før Torrent fik den knust. Med Logan nede stod Naegast med få virkemidler tilbage, og kun Torrent som dækning. Tiljan og de to frigivne fanger forsøgte at finde væk før de blev taget af bølgerne. Det var foruroligende tæt på at stormen ville løbe af med sejren her.


## Hvem var med

*[Nae-Gast](./Nae-Gast%20Oldknist.md)
*[Logan](./Logan.md)

## NPC
[Torrent](./Torrent.md), [Tiljan](./Tiljan.md),

==Treasure, Loot og XP==
En ''luftflaske'', altid fyldt med frisk luft

1 Tidevandståre- engangs blodmagi der giver resistens mod storm. Lee Sidoneth bærer en lige nu. Oprindelig set hos, og fabrikeret af, heksene i sumpen.




NB: XP måler aflæses nu mere intuitivt: der står den level I er, og hvor mange procent I er mod næste level



'''UKUELIGHED'''Ukuelighed: stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-11-03](./2016-11-03.md) | [2016-11-17](./2016-11-17.md) |
