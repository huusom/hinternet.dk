#burning-sky #log

```ad-info

* previous page: [2018-03-22](2018-03-22.md)
* current level: 11th
* xp: 10 %
* next level: 12th
* next page:  [2018-04-12](2018-04-12.md) 
```

# The resistance strikes back! 
De næste dage fløj afsted. [Xavious](Xavious.md) Foebane samlede de allierede tropper i modstanden mod imperiet, primært tropper fra [Dassen](Dassen.md) samt det regiment af flygtninge og frivillige Xavious tålmodigt havde trænet. Spelunkerne fokuserede på planlægningen af deres mission mod Udrensningen, en nøglerolle i det kommende angreb. Desuden måtte de stadig forsøge at betvinge [The Torch](The%20Torch.md), som nægtede at underkaste sig deres kontrol. På andendagen lykkedes det dog Logan med held og omvendt psykologi at få magten over det legendariske artefact. Desværre mærkede han også at det kunne blive skæbnesvangert for ham at overlade den til andre. De følgende dage tiltrak han sig meget opmærksomhed, og folk hviskede om "den unge drage", og gøs ved tanken om at deres kommende kejser måske gik iblandt dem.
Xavious tog sig tid til at diskutere detaljer i situationen med Spelunkerne over et spil Conquest, som han atter vandt stort. [Nahrem](Nahrem.md) ankom som udsending fra [Shahalesti](Shahalesti.md), da [Shalosha](Shalosha.md) var forsinket. Hans rødklædte ridderskelet viklede konstant sin kæde ind i omgivelserne, og Nahrem købte Karedans gamle økse af Spelunkerne til en god pris, og smed kæden oven i.
Til generalprøven gennemgik Spelunkerne planen med resten af ledelsen samlet i Seaquen, det var afgørende at de gik i front og gjorde sig bemærkede inden de satte kurs mod dalens centrum for at tage Udrensningen ud. De blev tilbudt en serie besværgelser på dagen, og afgav deres bestillinger. Samtidig udvalgte deres team af supportere, således at hvert medlem af Spelunkerne havde en hjælper med der kunne støtte, og gribe ind i nødstilfælde, og som måtte fortsætte missionen hvis Spelunkerne undervejs skulle blive forhindret af ulyksalige omstændigheder. Dt var også her de diskuterede hvad de vidste om deres modstander [Kreven](Kreven.md).
Næste dag oprettede Sheena Larkins teleportcirklerne som planlagt. Simeon oprettede et telepatisk bånd med dem, samt Xavious, et bånd der dog ville blive brudt af Ragesernes teleport-beskyttelser. Spelunkerne og deres hjælpere modtog deres boosts og ledte hæren gennem cirklen. Som planlagt ankom de en lille kilometer fra Nålens Pas ind i dalen, og Spelunkerne tog teten, flyvende og usynlige henover hvad der måtte være af skjulte Ragesiske forsvarsværker. Da de nåede området omkring Øjet, blev de bemærket af patruljerende wyvernryttere, trods usynligheden, og de landede ved grotteåbningen, hvor det viste sig at deres usynlighed blev undertrykt. Bag dem begyndte angrebshærens kampe mod passets forsvar, de kiggede ned ad den isdækkede tunnel i grotten, og op mod den mammut der red mod dem, omgivet af bueskytter. Så rullede de ned ad isgangen, men stoppede da den var blokeret af en sær gråt-flimrende væg, som Naegast beskrev som en ''wall of fire'', bare sonisk. Den havde Krevens fingeraftryk. De blev nu beskudt oppefra, så Naegast beskyttede sig og brød gennem lydmuren. Så mistede de den telepatiske kontakt med ham, og resten af gruppen valgte et modangreb mod bueskytterne. Med en ildkugle fra Katrina i front, fløj Swarbrick og Logan op og rev bueskytterne fra hinanden. Swarbrick sendte den sidste på en glidetur ned gennem den soniske væg, men de kunne godt se at det ville blive en lang kamp hvis de blev stående, mamummet var allerede indenfor rækkevidde. Så de kastede sig gennem væggen med sammenbidte tænder, rullede henover det nu inaktive Stun-symbol som havde slået Naegast ud og ladet ham rulle ned til bunden af tunnellen. Dernede åbnede sig en stor isgrotte, omkring 100 fod bred, og flere hundrede fod lang. Den fjerne halvdel havde et blank isgulv som en frossen sø, som Naegast kunne mærke en divination aura fra. Da de kom nærmere dukkede en skinnende figur af en gammel mand op, svævende over søen. Han var gammel, indtørret og spinkel, med en bjørnekraniemaske som fint kunne have været hans ansigt og en luksuriøs vinterkåbe. Dette måtte være Kreven. Han holdt en forberedt tale for Spelunkerne, som groft sagt gav dem tilbuddet om at løbe i skjul nu, så ville Leska næppe have behov for hævn når hun var verdenshersker. Spelunkerne så på hinanden, trak på skuldrene og sagde tak for tilbuddet, men nej tak. "Jamen det er fint", svarede Kreven, "jeg så egentlig også frem til at pine jer. Velkis- udslet dem".
Fra grottens sider dukkede to kæmpe flammende slanger op, og bag Kreven stod nu en tre meter høj, insektoid, lyseblå outsider. "Jeg er Velkis" lød det nu telepatisk i Spelunkernes hoveder. Nå ja, sådan en scrying-issø kan man vel ikke få uden kamp.  
      
## Hvem var med 
*[Logan](Logan.md)
*[Nae-Gast](Nae-Gast%20Oldknist.md)
*[Swarbrick](Swarbrick%20Everwood.md)
## NPC 
Glorfindel, a [Solei Palancis](Solei%20Palancis.md)
[Torrent](Torrent.md)
[Katrina](Katrina.md)
## Treasure, Loot og XP 
[The Torch](The%20Torch.md) of the burning sky- faklen: a fully functional artefact
Alle har fået 4-5 spells før start, og en NPC henchman
MW spiked chain
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
