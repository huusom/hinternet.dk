#burning-sky #player-character

[[File:Mini-logan.png|right|200px|]]
[[Human]] [[Sorcerer]] PC spillet af [[:user:Loreshadow|Nørby]]

## Beskrivelse
Logan er en fanden-i-voldsk ung mand, der ikke holder sig tilbage for at udtrykke sin mening eller udøve sin egen form for retfærdighed. Ved første indtryk er han yderst charmerende og veltalende med smukt lyst hår og et indtagende smil.

På en stor del af torsoen og spredt omkring på arme og ben har han plamager af grønlig, reptilagtig hud. Hans hænder er dog det mest skræmmende, idet alle fingrene ender i store, stærke kløer der er mere dyriske end menneskelige. Denne visuelle del af hans drage-arv er ikke noget han skammer sig over, nærmest tværtimod. 

Logan er veltrimmet og adræt og kæmper lige godt med højre og venstre hånd.

## Baggrund
Nevil Rowe er tredje søn i en lille landbrugsfamilie hvis gård ligger i bjergene lige nord for Gate Pass. Her har de ernæret sig med gedehold og jagt i generationer, og enkelte gange har byttet været af anseelig størrelse. 

Det var en ung drage der havde boet i området i årevis, men som langsomt var begyndt at komme tættere og tættere på byen og de lette måltider ved de nærliggende gårde. Da den til sidst blev for nærgående faldt den i baghold fra Gate Pass’ grif rytter garnison, der næsten formåede at tage livet af den. Nu gjaldt det bare om at få den fundet og aflivet inden den kom til kræfter igen og forlangte rematch.  Det var her at Nevils unge far – Victor – kom ind i billedet, da han både var en kapabel jæger og kendte området særdeles godt. Sammen med militærets tracker og en lille deling soldater fandt de frem til dragens hule og gik ind for at gøre arbejdet færdigt. Det endte blodigt. Dragen viste sig at være knap så død som grif sergenten havde pralet med dagen forinden, og mange soldater mistede livet. Til sidst lykkedes det dog at dræbe bæstet, om end Victor blev slemt medtaget og måtte bæres ud, indsmurt i drageblod og syre.

Det var en oplevelse der ændrede ham for altid. Ikke blot blev han vansiret og mistede synet på det ene øje, der var også ….noget andet. Heldigvis havde han allerede et par drenge der var store nok til at hjælpe med at røgte gederne, så familien kunne komme helskindet gennem den hårde tid, og året efter kom lille Nevil til verden. Her blev dragens arv først rigtig tydelig.

Ved fødslen var det bare noget der med lidt god vilje kunne være et stort grønligt modermærke midt på brystet, men som Nevil voksede blev huden mere skællet og reptilagtig at se på, og der voksede lignende plamager frem på arme og ben. I teenageårene voksede hans fingernegle til egentlige kløer og det var også her han skiftede sit navn til Logan, da han synes at ”Nevil” overhovedet ikke var sejt nok til en ægte dragekriger. Sine særheder til trods havde en en fin opvækst i en kærlig familie. Det var først da han spontant begyndte at sætte ild til ting, at hans mor begyndte at blive gammel før tid.

Logan er fra sin tidlige barndom fuldstændig besat af drager. Da han flyttede ud hjemmefra var hans første stop at finde den gamle drage hule hvor det hele var startet. Der så han ved selvsyn de ”smeltede” klippeformationer og fandt adskillige efterladte knogler fra det fantastiske dyr. De fleste af disse knogler har han knust og indtaget i et forsøg på at fremskynde sin ”transformation” mens enkelte er blevet solgt for at finansiere indkøb af sjælden litteratur om dragesprog og dragekultur.

De seneste 3 år har han boet i Gate Pass, men nogen egentlig karriere har han ikke fået gang i. Det har mest været lidt løse ansættelser med udbringning af varer, indbringning af gæld m.m. og det er også få venner det er blevet til. Hvis der ikke er et element af drager indblandet, kan man sjældent holde hans fokus særligt længe ad gangen.

## Største Ønske
At få sine kløer forstærket med mithril eller noget?!?
