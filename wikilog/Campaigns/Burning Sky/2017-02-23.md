#burning-sky #log

```ad-info

* previous page: [2017-02-02](2017-02-02.md)
* current level: 6th
* xp: 40 %
* next level: 7th
* next page:  [2017-03-02](2017-03-02.md) 
```

# Galskabens banket  
De løb gennem fangekælderen til vagtrummet, hvor de overraskede den ragesiske diplomat, [[Serrimus]], som sad og hyggede sig med lidt kontorarbejde med en enkelt af [[Steppengard]]s riddere til at vogte sig. Spelunkerne gik direkte efter diplomaten, som blev revet med en klo, og afsluttet med et gok i nøden med en troldmands stav. Wojtek kæmpede mod ridderen, som dog ikke havde mange chancer, imens de hørte smerteskrig fra døren til cellerne. Alle tænkte "plejede ambassadøren ikke at have en kæmpe ½-ork som bodyguard?" Nae-gast kikkede ind til cellerne, og så den enorme [[Torrax]] med bjørnekraniet fortrylle sig selv mens han lukkede en celledør. De så kun på hinanden en brøkdel af et sekund, så havde Nae-gast kastet sig i skjul. Torrax løb ud, og spredte flammer ud i vagtlokalet, før Logan og Wojtek tog kampen op med ham. Det store brød udstrålede fare og brutalitet på en helt særlig måde, og han klaskede Logan hurtigt i gulvet med sin bronze-klo, da han ikke lige kunne ramme Wojtek. Først da han havde Wojtek helt ude i tovene kunne Nae-gast overkomme sin frygt og kaste en lynkile mod inkvisitoren på kort afstand. Torrax vendte hovedet og påkaldte en modbesværgelse, men var for langsom. Lynet gik lige igennem ham, og Wojtek udnyttede hans distraktion til at hugge sit krumsværd gennem ham. Bjørnekraniet faldt klirrende på gulvet og trillet over i den blodpøl Logan lavede på gulvet. 
De fik ham på benene, og så til fangerne i cellerne, som sørgeligt nok var noget bekendte: Hrumbrand, som de havde befriet sidst de var her, lå i chok med sit ene knæ åbnet og skilt ad. Dværgvagten Burnom V, som havde forsøgt at advare dem i hemmelighed, hang fra loftet i kæder, med et stegespid gennem maven. Og den til ukendelighed bankede halfling i cellen ved siden af viste sig at være kongens kok Randas, da Spelunkerne havde helet ham. De kunne ikke hjælpe meget, de stakler, men fortalte at Torrax havde pint dem, ikke som forhør, men blot som straf, mens han fortalte hvordan Dassens adel ville møde deres endelidt i dag, forgiftet fra Randas' køkken, uden Burnoms vagtkorps kunne bryde ind. De tog lidt udstyr fra diplomat-parret, og fandt også et mystisk dobbeltbrev, hvor Serrimus forsøgte kort at forklare at planen var lykkedes, og derefter en version hvor den slog fejl. Diplomaten var endnu i live, og de hængte ham op i en celle til senere afhøring. Med Burnom som vejviser løb de op gennem kældrene til de kom til den store gang mellem tronsal, køkken og festal. 
Her var vagterne erstattet eller opgraderet til Steppengards riddere, og de lod ikke umiddelbart spelunkerne ind i festsalen. Da Logan endelig kom ind alene, for at give en kort besked til [Gallo](Gallo.md), fortalte Gallo at alt endnu gik fint, og alle forholdsregler var taget. Derefter tog hertugen ordet, mens hovedretten blev båret ind. Imens stormede Nae-gast og Burnom ud i borggården og videre til bogsalen, hvor [[De Otte Lands Bog]] stod udstillet. Eller det vil sige, det gjorde den ikke. Pladsen var tom, selvom vagten til salen sværgede at ingen kunne have taget bogen. Naegast kastede et mistroisk øje rundt i rummet, og fandt en næsten umærkelig magisk portal lige over hovedhøjde: en klassisk [[Rope Trick]]. Derfra kunne han hive den tunge bog ud, og med de to vagter løb han nu tilbage mod festsalen mens han råbte op om et komplot (muligvis på elvisk). I festsalen havde Gallo bedt kongen fortælle om de nye spor der var kommet i sagen om den myrdede kongefamilie, spor som formentlig fjernede mistanken fra hertugen selv. I stedet så de skræmte [Lady Timor](Lady%20Timor.md) hakke sin gaffel i [Lord Dashgoban](Lord%20Dashgoban.md)s arm, for derefter at stikke sin kniv i hans blottede armhule. De to kæmpede, og også andre begyndte at angribe hinanden, Lord Megadon greb en tjeners nakke for at smadre hans ansigt ned i bordet, men straks efter stoppede volden. 
[[file:Madness.jpg|right]]
Kongen råbte henover larmen "Der løber i sandhed en gift gennem [Dassen](Dassen.md) og mit blod. Min slægt ender med mig, og der ender Dassen også, for mit blod er Dassens blod", og han tog en stor plejl frem fra under sin stol, og gik til angreb på Gallo der sad ved nabobordet. Det var deromkring Naegast og Wojtek kom ind i salen. Gallo nåede ikke at værge for sig, og hans hoved blev ramt så hårdt at kroppen slyngedes baglæns. Hvis han ikke var landet lige foran sin medbragte præst, var han formentlig død. Logan stod også tæt på, og gik ind for at stoppe kongen, og han parerede kongens slag der blev afleveret med stor vildksab men ikke så stor præcision. Lurende bag kong Steppengard stod [[Kongesværdet]], en pansret ridder med et tohåndssværd, anonym bag sin tøndehjelm. Han hævede sit sværd, klar til at nedhugge enhver der angreb kongen. Wojtek prøvede at afvæbne Kongesværdet uden held, og kampen blev mere kaotisk som de bænkede adelige kom op og begyndte at løbe efter dækning eller dørene. "Dræb alle der prøver at komme ud" råbte kongen til sine riddere, men de virkede ikke helt parate til at dræbe landets ubevæbnede adel. I hjørnet modsat kongen stod [[Nina Glibhammer]] diskret, men Naegast øjnede hende hurtigt og lukkede hende inde bag en isvæg, da hun begyndte at danne en form for panser eller ekstra krop af de nærmeste borde og stole. Men kort efter gled hun gennem væggen som en ånd, en ånd af en leende halfling med viltert hår, omgivet af en sky af drabelige slanger. Gallo stavrede væk fra den morderiske konge som Logan og Wojtek forhindrede i at følge ham. Hertugen hev en magisk elixir frem fra sin inderlomme, og holdt den frem mod Swarbrick "Du må stoppe ham.... og Nina!"  
"Du kender mit navn"
## Hvem var med 
*[Wojtek](Wojtek.md)
*[Logan](Logan.md)
*[Nae-Gast](Nae-Gast%20Oldknist.md)
## NPC 
Burnom
## Treasure, Loot og XP 
Ambassadørens forkælelse: en magisk ring og amulet. HOV der var også en scroll (cleric: speak with dead)
NB: XP måler aflæses nu mere intuitivt: der står den level I er, og hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
