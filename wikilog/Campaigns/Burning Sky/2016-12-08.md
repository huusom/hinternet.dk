#burning-sky

# Gå direkte i fængsel! 
Spelunkerne lagde nye planer med Balan, før han gik tidligt i seng, og derefter brugte de aftenen på at grunde over den sære situation de var endt i. Da Logan gik til køjs blev han forstyrret af stenkast mod sit vindue, og han så nede på gaden en ældre herre med stav og læderhat. Manden kaldte op til ham, forsigtig for ikke at vække opsigt. Først gav hans ord ingen mening, til Logan opfattede at det var dragesprog! "Flygt, dit liv er i fare, flygt" kaldte han, og hastede så ned ad gaden igen. Logan blev så forundret at han ikke kunne sove og derfor tog første vagt. Han faldt dog til ro, og måtte gå lidt rundt for at holde sig helt vågen. Pludselig blev han ramt af et håndkant-slag i nakken. Forbløffet og fortumlet opdagede han en mørkklædt skikkelse i rummet, væver og hurtig som et lyn. Den kønsubestemmelige menneskeform bankede ham med slag og spark, og havde han ikke haft en tekop i hånden, som larmende smadrede på gulvet, var han formentlig blevet overmandet lige der. Men nu kom Swarbrick stormende ud fra sit værelse, kun for at blive mødt med et flyvespark som sendte ham tilbage, og hans sværd blev sparket ind under hans seng. Logan gjorde sig usynlig, og vækkede Wojtek, som tumlede ud af sengen og ledte efter noget at slå ihjel. Så han angreb den sortklædte snigmorder, og da Swarbrick havde fundet sit sværd kom snigmorderen langsomt under pres. Logan kom ind for at hjælpe, men blev slået omkuld, før Wojtek endelig fik nok og huggede morderen midt over. De så nu at det var en kvinde, med hvidsminket ansigt og sort dragt. Med rædsel så de at hun måtte være kommet fra Balans værelse, hvor døren stadig stod åben. De løb derind, og fandt den trivelige og venlige halvelver liggende i en blodrød seng. Hans hals var skåret over i hans søvn, og han var død en stille død i sin seng, som han sikkert ville have ønsket (?). De søgte efter spor på morderen, som viste sig at være en menneskekvinde, men hun havde kun få ting medbragt. Det blev starten på en ny natlig rådslagning, men de kom ikke langt før de hørte skridt på gaden, og skridtene blev til bank på døren "I kongens navn, luk op". Det var søreme Kloen igen, men dog ikke den leder de havde banket på vejen til Bresk. Snart stod de anklaget for mordet på Balan, og sammensværgeller mod kongen, og de anede at deres tre dage i Bresk måske ikke var så fredede som de havde håbet. Med vrede ord og højtråbende protester fik de udsat anholdelsen til at følge velvilligt med ved morgenstund. Og på det tidspunkt var de naturligvis langt væk fra værelserne på den Gyldne Grif.

Da dagen gryede gik de således ud af Bresks nordport, under de årvågne øjne af en stor, vædderhovedet sfinks. Men de var åbenbart ikke eftersøgt overalt- endnu. Det må have været det frygtindgydende alternativ der gjorde at de denne frostklare morgen fulgte Wojtek langs bymuren til en gammel gravplads med et lille vagttårn. Der var der en kloakåbning i bymuren, som skulle lede til fængslet, hvor de håbede på at kunne tale med [Jinis](./Jinis.md). Åbningen var frosset til og låst, men et enkelt hårdt slag og en ''burning hands'' var nok til at give adgang. Kloakken var ikke så slem som de havde forestillet sig, det var en ret stor tunnel, med en lille halvfrossen strøm af skidt i midten. Det blev dog snart værre, da gangen udvidede sig til en grotte med talrige kloakrør der oppefra kastede deres skidt ned mod gulvet, hvor det dog først ramte zombier, der stod fastfrosset og modtog den ydmygende regn. De første zombier var låst bag gitre, men senere stod de bare tæt i gangen, og spelunkerne måtte skubbe sig vej igennem dem, mens de prøvede at holde deres beskidte kløer væk. Grotten endte i en ny kloakledning, som det ville blive svært at komme igennem. Men over dem var et stort jerngitter. Det var umuligt at skubbe det op først, men Logan fandt nogle metalholdere som han opløste med syre og på Swarbricks skuldre fik han løftet det op. De ankom således til et lille torturkammer, hvor Renkel, Jinis' sekretær, lå død efter utallige små spidse sår. En notesbog på Ork lå efterladt, men ellers var udgangsdøren det eneste de skulle bruge. De fandt to lagerrum før de kom til vagtkammeret. Der bankede de vagterne, som snart var bundne og kneblede. En lang trappe ledte op, til borgen formentlig, men der skulle de ikke op. De fandt i cellerne kun Jinis og den mystiske dragesprogstalende fyr fra natten før. De talte kort med Jinis, som græd mens han læste sin søns brev, men som ikke kunne forklare budskabet "vogt dig for galskaben" som brevet endte med. Medbringende de to fanger, sneg de sig ud den vej de kom, og satte kurs mod Hertug [Gallo](./Gallo.md)'s land, hvor de håbede på mere gæstfrihed end hos [Kong Steppengard](./Kong%20Steppengard.md). 


     

## Hvem var med
*[Wojtek](./Wojtek.md)
*[Logan](./Logan.md)
*[Swarbrick](./Swarbrick%20Everwood.md)


## NPC
[Balan](./Balan.md) R.I.P.

==Treasure, Loot og XP==

Notesbog på Ork: Fra Guthwulf til Torrax, "Vejen til viden er belagt med smerte. God fornøjelse"





NB: XP måler aflæses nu mere intuitivt: der står den level I er, og hvor mange procent I er mod næste level


'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-12-01](./2016-12-01.md) | [2016-12-15](./2016-12-15.md) |
