#burning-sky

# Tilintetgørelsen bag det sidste lag 
Netop som Spelunkerne var ved at gå i stå, Swarbrick i en uendelig labyrint, og Torrent afklædt af det spøgelsesagtige køkkenpersonale, dukkede Naegast og Bogodan op som kaldet. De forfulgte danseren gennem haven (med levende træer og tjørnehæk), det tomme rum og drømmebiblioteket. Hver gang fik de lidt tæsk og måtte lade Frihed rykke videre til nye rum. I drømmebiblioteket fik de et par slag ind, men det var tydeligt at hun hurtigt kom sig over sine sår, og at der måtte presses mere på. I næste rum med skattekortene begyndte en stor guldskat at vokse frem. Var det den kælne guldskat fra tidligere? Nej, det var en drabelig drage af guld, som gik til angreb på Spleunkerne. Men de koncentrerede sig om Frihed, og med et par særlig heldig slag fik de hende nedlagt. Dragen oversprøjtede dem med smeltet guld, som næsten tog livet af Torrent, og partiet skyndte sig at bjerge hende og Frihed ind bag gardinet til borgens centrum. Her fyldte mareridtsarkitekterne rummet med dragekroppe så tæt at de ikke kunne bevæge sig, men det var blot illusioner som ikke kunne snyde Naegast's skarpe blik. Med en serie af disintegrerende stråler nedlagde han tre af mareridstarkitekterne, og lod Logan afreagere på den sidste. Spelunkerne friskede sig hurtigt op, og begyndte så at pille ved Friheds nøgler. De så at de farvede kraftfelter omkring Trillas bevidstløse krop begyndte at opløse sig, og skyndte sig at dreje de tre røde nøgler omkring. Swoosh-

Så stod de i Trillas drøm, som de havde oplevet den hos Sagramar Montezor. Rå, skarpe klipper, i et krater eller kløft, strøet med hvide sten. Trilla kom løbende mod dem, som en elverkvinde i guldkjole. Chokeret stoppede hun foran dem, måbende. Bag dem hørte de igen det ødelæggende brøl fra et uhyggeligt monster. De forsøgte at tale Trilla til ro, de kom jo for at redde hende- men hun var ikke villig til at tro dem, i stedet regnede hun dem for nye tricks fra mareridtets skabere. Selv om de fire arkitekter var ødelagt, havde de startet noget der ikke stoppede af den grund. De fulgte Trilla i flugten fra et enormt, sort dragemonster til de kom til havet- et udtørret hav med rester af den død kraken og resterne fra den nedstyrtede måne. De løb mod månen, mens Tilintetgørelsen- den endelige Trillith, slog sine vinger ud og dykkede efter dem. Ved månens skår fandt de en hvid nøgle, hvis stråler af månelys de kunne angribe Tilintetgørelsen med. Imens gik verden omkring dem i stykker, og faldt bort, så kun enkelte øer af klippe og havbund svævede i intetheden. Den sort-rygende drage opslugte al deres magi, og ødelagde hvad den rørte ved. Med et brøl sendte den magi opslugende bølger over dem. Med et kloslag delte den Torrent i to, som kæmpede videre mod hinanden. Så kastede den en ø mod Naegast, som måtte abundant-steppe for at undgå knusning. Imens forsøgte Swarbrick og de andre at få Trilla til at stole på dem. Det gjorde indtryk på hende at de havde faklen, for så var Kultunge endelig død. Og da de sang formens sang, mindedes hun sin tid i dvale under jorden, inden hendes drømme tog liv.

Da brølede Tilintetgørelse sit ødelæggende brøl, og små stykker af spelunkerne forsvandt. For Bogodan stoppede det ikke, og han endte med at forsvinde fuldstændigt. Den matsorte drage angreb, nu med huden trukket af dens kranie, som pulsede af rød glød. Opildnet af Spelunkerne, og endelig atter med mulighed for at favne sin egen skæbne antog Trilla sin drageform. Stor, elegant, gylden og kraftfuld var hun, det korte  blik de fik af hende. Så ramlede hun sammen med Tilintetgørelse i et selvmordsangreb. Spelunkerne støttede med lysstråler, slag og ild, og i en underlig tavs krydsild endte verden.

Hvad der var tilbage af Spelunkerne fandt sig svævende over drømmeborgen hvor Trilla var fanget. Kun Logan, Naegast og Swarbrick var tilbage. Faklen begyndte at opsuge de trillither der fløj omkring borgen, og snart havde den tømt hele drømmeverdenen for trillither. Da begyndte også drømmeverdenen at krølle sammen omkring Spelunkerne og alt blev sort.

## Hvem var med
*[Logan](./Logan.md)
*[[Naegast]]
*[Swarbrick](./Swarbrick%20Everwood.md)
*[Bogodan](./Bogodan.md)

## NPC
* [Torrent](./Torrent.md)

==Treasure, Loot og XP==



Det kostede en PC og en NPC, og prisen er ikke fuld ud betalt endnu: ale 1-gangs items er ødelagt (scrolls, potions, beads..) Alle non-artefact items er ødelagt på en '1' rullet med D6, items med charges øger chancen for ødelæggelse for hver 25% af deres charges der er brugt. Glædelig jul.

Men Trilla fik fred, verden er reddet fra ødelæggelse fra trillitherne, og livet kan atter gå sin gang.

; Ukuelighed: Stabiliserer automatisk på 0 HP, modstår varme og kulde, vind og vejr, blødende sår.

; Galskab: Dagligt kan man slå et fejlet Will save om runden efter.

; Flyvning: Spelunkerne kan flyve med base speed 20' mens de er i drømmeverdenen

| previous | next |
| --- | --- |
| [2018-12-13](./2018-12-13.md) | [2018-12-27](./2018-12-27.md) |
