#burning-sky #log

```ad-info

* previous page: [2018-12-06](2018-12-06.md)
* current level: 13th
* xp: 35 %
* next level: 14th
* next page:  [2018-12-20](2018-12-20.md) 
```

# Mareridt og Frihed  
Spelunkerne hvilede i et slot, magisk fremkaldt af Logan. I morgenlyset gjorde de deres forberedelser og fløj så forsigtigt ned mellem Underverdenens Søjler. Her sneg de sig i tågen, mellem søjler og huler, så stille som de kunne. Men Snitter og Sniger havde andre planer, og begyndte at larme højlydt. Op af hulerne kom mareridts-trillither i alskens former, omgivet af sværme af mindre og uformelige trillither. Spelunkerne kiggede kort på hinanden, og tog så flugten med al den flyvemagi de kunne samle. Snart kom de til havet, hvor bølgerne skvulpede mod de sidste søjler. Henover havet fulgte de sporet af blod, som de havde fået besked om. Trillitherne forfulgte dem ikke yderligere, og i tusmørke fandt de en ø der skjulte ig i tåger. Derfra kom skrig og hvin fra træ og metal der blev vredet, og ud af tågen slog en vindebro ned foran dem. En besked gled ind i deres sind "Lad os forhandle først, inden vi bliver modstandere. Kom frit indenfor". Og ind gik de, til et særpræget slot med det ene kvadratiske rum efter det andet, og med tykke røde gardiner som primær udsmykning. Da de havde undersøgt alle rummene, åbnede der sig bag gardinerne adgang til slottets midte, hvor en mangefarvet kugle svævede. Derinde kunne de ane omridset af en liggende drage. I rummets hjørner stod sorte statuer af kutteklædte drakoniske væsner- var det virkelig mareridtets arkitekter? Under kuglen var der tre ens nøglehuller, og et fjerde der var anderledes. En kvinde klædt som mavedanser hilste på dem og startede forhandlingerne. Hun var Frihed, trillithernes leder. Men det foruroligede de af spelunkerne der kunne huske en lignende trillith slå Årvågenhed ihjel i Gate Pass for ikke så længe siden. Hun roste deres mod og indsats, og tilbød en plads i den nye verden, hvor trillitherne ville leve frit, evigt og ubegrænset uden mangler eller behov. Prisen var at det ville være en spirituel verden, uden fysiske ting, og at al dette besværlige kød måtte efterlades. Spelunkerne lyttede, men var nok aldrig rigtig fristede af ideen. Nogle af dem brød sig ikke om denne situation hvor Trillas børn tog magten over hende og ville styre verdens fremtid, muligvis med en masseuddøen som bivirkning.
Så måtte de jo slås om det, og det var Frihed ikke bange for. Hun var meget mobil, og med sin kniv kunne hun åbne grimme sår når hun fik lidt tilløb. Hun var også tæt på at disintegrere Torrent. Kampen gik fra rum til rum i slottet, og hver gang opstod ekstra trusler i rummene, fra hydraer og kæmpe-festdeltagere til æterisk køkkenpersonale. Spelunkerne løb således efter Frihed for at overvinde hende, eller i det mindste tage de tre røde nøgler de havde set hun bar som smykker.
## Hvem var med 
*[Logan](Logan.md)
*[[Mortax]]
*[Swarbrick](Swarbrick%20Everwood.md)
## NPC 
* [Torrent](Torrent.md)
## Treasure, Loot og XP 
; Ukuelighed: Stabiliserer automatisk på 0 HP, modstår varme og kulde, vind og vejr, blødende sår.
; Galskab: Dagligt kan man slå et fejlet Will save om runden efter.
; Flyvning: Spelunkerne kan flyver base speed 20' mens de er i drømmeverdenen
