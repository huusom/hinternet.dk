#burning-sky #log

```ad-info

* previous page: [2016-06-01](2016-06-01.md)
* current level: 3rd
* xp: 10 %
* next level: 4th
* next page:  [2016-06-16](2016-06-16.md) 
```

# Ukuelighed og et væld af sprog  
De satte Julian til at få dirket mapen op, men det tog ham tid, så de gik videre imens. Da blev de angrebet af en grønskællet fyr med en skarp glaive og et hold lemurer med sig. De unge helte kunne godt stå sig i kamp mod lemurerne, men den grønskællede kriger tildelte dem store sår som blødte så heftigt at det sortnede for øjnene. Swarbrick kastede sig dødsforagtende over fyren for at brydes med ham, men blev børstet af (af hans skæg!). Så smilede krigeren og sagde "God kamp" inden han forsvandt i en blomst af flammer, netop som han var ankommet.
De var nu ret smadrede, men Torrent bad dem fortsætte til floden, så de var sikre på at kunne nå gennem skoven på de resterende elixirer. Da de kunne ane et hvidt spir fremme, blussede skoven op. Brølende rejste sig et tæppe af ild bag dem, og foran dem styrtede træ efter træ ned over vejen og lagde dem en brændende blokade i vejen. Fra dette bål sprang tre flammende hjorte, helt eller delvist af ild, og de satte i spurt mod eventyrerne med flammegevir forrest. Endnu en kamp der næsten tog livet af dem, og Torrent endte med at tømme sin wand i Wojtek. Fra skoven lød nu en dyb stemmes knitrende råb "KOM- FØLG FLODEN- BEFRI MIG". I den brændende blokade så de nu et hoved tage form, et dragehoved med hjortegevir, men snart var kun øjnene tilbage. I deres tanker brændte ordene sig ind: "Vid dette, jeg er flammen og jeg er fanget her. Red mig, befri mig fra dette fængsel af påtvunget kød, og I kan fortsætte jeres rejse frit. Nægt, og aldrig skal I forlade denne skov. I skal være indespærret her så længe som jeg, brænde for evigt og aldrig dø"
Chokerede stod de og lod denne markante tilstedeværelse glide bort, men fandt så i sidste øjeblik stemmerne igen og foretog et valg. "Vi vil hjælpe dig, ildvæsen. Men hvem er du?" "Jeg er Ukuelighed. Ingen ild skal brænde mig, intet sår overvinde mig. Min kraft kan blive jeres hvis I befrier mig." "Hvordan?"  "Stop sangen fra dybet, smertens og den evige vagts sang. Gør de fyrretyve tunger tavse som holder mig fast her, og dømmer dem selv til evig ild." Med løftet om hjælp mørkede de ukueligheden tage bolig i deres bryst, og skovens dræbende hede var nu ikke længere en udfordring. De faldene træer slukkedes, og de kunne kravle over dem. Og der så de at de nu var nået floden. Det hvide spir var toppen af et slankt tårn som rejste sig fra midten af en bro henover floden. Broen var lavet som planter der var forstenet til hvid sten som nu var sodet grå og sort. Floden var tydeligt tørret halvvejs ud. 
De fik Julian til at åbne både mappe og døren til tårnet, hvor Swarbrick fik sig en kølende behandling på vej ind. To elversoldater lå indtørrede ved væggen, uden andre dødstegn. De hjalp sig til noget af deres lækre elverudstyr. Ovenpå fandt de [[Bhurisravas notesbog]], som beskrev et liv i skoven fra en præsts synsvinkel. Om kampen mod flammerne, og den uhyggelige effekt når de der døde i flammerne fortsatte deres liv bagefter. På tårnets øverste etage kunne de se udover den brændende skov i nattemørket. Floden gik som et mørkt bånd gennem skoven, og mod syd kunne de se en sø. Lige over broen lå en lysning med bygninger i, måske en af elvernes landsbyer. Mellem nogle tæpper de ville sove i, fandt de en kuvert med frø og en tekst på goblin: "Spis et for ildmagerens syner. Kun et, dette er gift". Så sov de, parate til en ny dag. De var sikkert kommet gennem det værste nu, var blevet hærdet i ilden og styrket med ukuelighed, og nu skulle resten nok gå.
 
## Hvem var med 
*[Wojtek](Wojtek.md)
*[Swarbrick Everwood](Swarbrick%20Everwood.md)
*[Logan](Logan.md)
## Treasure, Loot og XP 
Drømmefrø! Helligt symbol! '''UKUELIGHED'''
Ukuelighed: stabiliserer automatisk på 0 HP, modstår varme og kulde, vind og vejr, blødende sår.
