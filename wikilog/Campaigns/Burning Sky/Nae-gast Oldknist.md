#burning-sky #player-character

140 årig [[Elf]] [[Wizard]] PC spillet af [[:user:Teunis|Teunis]]

”<I>Tillykke med de første 100 min dreng! </I>” Nae-gast hørte det ikke. Han stirrede blot på dokumentet der lå på bordet ved siden af milnebærkagen. Nae-gast’s mor kaglede løs om de mange muligheder han ville få med sådan en rigtig uddannelse, men Nae-gast syntes ikke at optagelsesbrevet fra magiskolen Lyceum i Dassen var ikke nogen særlig god gave. Lære magi af bondeknolde og menneskepak? Alle Nae-gasts venner skulle uddanne sig her i Shahalesti - Nae-gast havde muligvis de værste forældre i Calanis. Han besluttede sig for at stikke af hjemmefra! (Men først efter Imagla-festivallen - det var altid så sjovt!).

4 måneder senere stod han på kajen udenfor Lyceum og så kystskibet fortsætte sin rute mod vest. Lyceum bestod af nogle usle brune bygninger bag en klejn ringmur. Bag porten til skolen lå en skæbne værre end døden, men alligevel en anelse bedre end støvregn og havgus.

Med Nae-gasts unge og letpåvirkelige sind tog det kun 10-12 år at tø op. Lærerne havde i mellemtiden opgivet at lære Nae-gasts noget, men lod ham være i fred fordi skolepengene stadig flød fra hans forældre. Nae-gasts nedladende holdning til mennesker forduftede i takt med de mange kærester af anden etnisk herkomst og han kunne til tider helt glemme at han selv var elver. 

Rektor Simeon noterede sig at skolens ældste bestod sin første eksamen på sin 125-års fødselsdag. Nae-gast deltog nu med tiltagende engagement i både undervisningen og i Simeons frivillige kurser som f.eks. ”''fremmede lande og deres regenter''”, ”''magien i din hverdagskost''”, ”''magisk ubidelige væsner''” og ”''Mødet med returtrylleri''”.

Den bekymrende udvikling i Ragesia optog rektoren og han forsvandt ofte på lange rejser. I sine fredagstaler havde han altid talt dunder mod de krigsglade fyrster, men med tiden talte han lige så ofte om magtfulde organisationer og væsner der forfulgte magikere. Nae-gast følte sig kaldet til kampen mod dette onde. Det var derfor naturligt at han fik en plads på det nye ”anti-inkvisitor” hold, men halvt gennem træningen mente Simeon at tidens alvor nødvendiggjorde at sende de halvbagte studenter afsted på missioner. Nae-gast og tre andre fra holdet skulle indskrive sig som gæstestuderende på Gabals magiskole i Gate Pass. Deres opgave var at udbrede kendskabet til den lurende trussel fra Ragesia: [Leska](./Leska.md) og hendes inkvisitorer.

Nae-gast nåede kun at opholde sig kortvarigt i Gate Pass før han blev anholdt og sat i bag tremmer. Efter en uge på vand og brød fik han selskab i cellen. Det var [Kendreii Eskebahn](./Kendreii%20Eskebahn.md) skolens transmutationslærer. Så snart vagterne havde låst cellen blev ydermuren pludselig til mudder, Kendreii hviskede ”Giftæblet kl.9”, spadserede ud på gaden og forsvandt. Nae-gasts sprang ud af hullet, skyndte sig tilbage til Gabals magiskole, hvor han hentede sine vigtigste ejendele og forlod skolen. 

<br>
[[File:Aetknist.gif || My magic will tear you apart!]]


## Diverse
NPC'ere:<br>
*
