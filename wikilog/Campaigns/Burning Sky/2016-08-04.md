#burning-sky

# Mange mils vandring 
Straks de forlod askeskoven faldt temperaturen til den kulde der kendetegner vinterbjergene. Havde det ikke været for deres ukuelighed, var de muligvis frosset ihjel, eller havde i hvertfald lidt mere end de gjorde. Kun Tiljan frøs. Næste problem var at finde i de slunkne madposer. Rejsen ville formentlig vare 20 dage, og de første 10 kunne der godt gå inden de var ude af bjergeen og ville få ulighed for at købe mad igen. Swarbrick gjorde hver dag en brav indsats for at opspore mad af enhver art, men uden held. På rejsen mødte de en sne-slange som næsten åd Swarbrick, men som virkede så u-naturlig at de ikke turde spise den. De mødte hellhounds, så en korsfæstet mand (mærket "varulv") og fangede så endelig nogle krage der kunne spises, i forbindelse med en tilfrosset grav af døde mennesker dækket af is.

Da de endelig kom ud af bjergene steg temperaturen, men regn og tiltagende blæst gjorde at komforten stadig var i bund. Området var mennesketomt, og dermed var der heller ikke meget mad at finde. De var udmattede til grænsen af at give op, da de kom til resterne af en træfning mellem ragesiske spejdere og riddere fra Dassen. De døde heste blev høstet for de bedste dele, og Swarbrick fandt en forladt hytte der gav dem ly og et ildsted at tilberede maden på. Kræfterne kom tilbage, det samme gjorde tegnene på civilisation. Næste morgen stod mindst 20 flygtninge på dørtrinnet og tiggede mad og beskyttelse. Flygtningene kom hovedsageligt fra grænsen til Shahalesti, men også fra området omkring Gate Pass og andre ragesiske nærområder. Spelunkerne lod dem rejse med, men aldrig så snart var de blevet gode venner, som flygtningene begyndte at mistænke dem for at være ragesiske spioner, og de gik derfor hver til sit. Kort tid derefter blev de arresteret af daseniske ryttere, mistænkt for mord og røveriske overfald på flygtninge. Spelunkerne samarbejde efter bedste evner med politiet, og afviste at have dræbt den mand de havde fundet død på torvet i landsbyen, såvel som at have overfaldet nogen flygtninge overhovedet. De tog den døde nærmere i eftersyn, og fandt at han lignede den mand der døde en nat hos flygtningene nordfra- kortklippet, midaldrende og i en sort kofte.

De fik dog talt sig ud af arresten, men måtte alligevel overnatte i den for at få tag over hovedet i den lille landsby. Så satte de kurs mod kysten, hvor en livlig skibstrafik nok skulle skaffe dem en båd til Seaquen. Men ak, Shahalestis flåde var rykket talstærkt ind i farvandet, og rygterne gik at de opbragte alle skibe de fandt, så der blev ikke sejlet til andet end en smule kyst-fiskeri. I havnebyen fandt de endnu en sort-koftet mand, som med et desperat blik forsøgte at kunne rejse med dem. De forhørte ham lidt på vejen, og Naegast læste i hans tanker hvordan hans sidste rejseselskab var endt ulykkeligt. Han og hans rejsefæller, åbenbart tilbedere af den ragesiske solgud, havde dræbt deres leder for ikke at rejse til det uroplagede Ragesia.  [[File:Gastly_(Pokémon).png|right]] Og det krævede ikke meget fantasi at forstå at denne kultleder nu hjemsøgte sine mordere som en ond ånd og tog livet af dem. Og ganske rigtig, samme nat opdagede Swarbrick en mørk skikkelse, mørkere end nattemørket, som skrævede over deres rejsefælle og begyndte at suge livet ud af ham, mens manden vågnede og skreg. Alle gik nu sammen mod den onde ånd, Torrent skreg desperat at hendes økse ikke emd på ånden, og hun overtog Bhurisravas hammer. Ånden i den bølgende skyggekutte tømte sin morder for liv, og kastede derefter løse angreb mod Logan og Swarbrick, mens Naegast beskød den med utallige salver af magiske skud. Ånden opgav langsomt kampen, der gik hul på mørket og den gik bort. Logan og Swarbrick var begge hårdt mærkede af dødskontakten, og ville nok være lidt svære at vække næste morgen.

De var nu kun et par dage fra sumpen, og derfra ville der kun være få dage til de var i Seaquen.


## Hvem var med
*[Logan](./Logan.md)
*[Swarbrick](./Swarbrick%20Everwood.md)
*[Nae-Gast](./Nae-Gast%20Oldknist.md)

==Treasure, Loot og XP==


NB: XP måler aflæses nu mere intuitivt: der står den level I er, og hvor mange procent I er mod næste level



'''UKUELIGHED'''

Ukuelighed: stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-07-14](./2016-07-14.md) | [2016-08-11](./2016-08-11.md) |
