#burning-sky #log

```ad-info

* previous page: [2016-06-08](2016-06-08.md)
* current level: 3rd
* xp: 30 %
* next level: 4th
* next page:  [2016-06-29](2016-06-29.md) 
```

# Tiljan & the Seelas  
Næste morgen undersøgte de den forladte landsby. Elverne i skoven havde forsøgt at stoppe branden med brandbælter, men kun reddet få træer midt i centrum. Resten af træerne lå nu som forkullede fældede stammer, eller stod endnu som evigt brændende fakler. Der var hytter på jorden og i træerne, men kun i centrum kunne man være heldig at finde overlevende ejendele, og det lykkedes ikke rigtig spelunkerne. De fandt en form for springvand uden vand, et piletræ i hvid sten i et stort bassin. Løse klippestykker var lagt omkring træet. Oppe i træet lå to afbrændte lig, som desværre sprang på Julian da han ville prikke til dem. Disse to forbrændte kroppe måtte være udøde, og nærmere mennesker end elvere. De stank ækelt, og lammede spelunkerne med deres berøring, hvilket hurtgt fik kampen til at ligne et nederlag. Men Torrent fik 'turnet' den ene, og den anden stak selv af da den havde fået et par flere slag. Spelunkerne samlede gruppen og trak sig tilbage til tårnet. Den by kunne nok vente en dag til.
I tårnet havde de spas med drømmefrøene, men kun Logan var åben for deres effekt. Mens han lå og [[Logans første drøm|drømte]], dukkede en sølvern drage-slange op og piskede dem med sin hale, beskød dem med kulde-stråler og var i det hele taget belastende selskab. Den var svær at kæmpe mod, og årsag il en række selvskader, indtil Torrent voksede Wojtek så han kunne nå den med super-sablen. Så stoppede kampen.
De hvilede, men der var ingen ro for de heltemodige! samme aften dukkede sku den grønne kriger op igen. Han ville forhandle, og modstræbende gik Logan og Wojtek ned for at lytte til ham. Nu kunne Logan godt se at det var en skægget djævel han stod over for, og ikke en mand. Djævlen [[Kazyk]] roste spelunkerne for deres mod, kampevner og vilje. Men trods alt dette, var der jo ingen vej bort fra Ragesias knusende næve, kun en kort udsættelse. Var det ikke bedre at de arbejdede sammen for at reducere skaderne? Sammen kunne de stoppe sangen, slukke ilden og spelunkerne kunne fortsætte deres rejse. Alt dette for kun en enkelt bog i en mappe! Men tilbuddet var ikke helt godt nok for Logan, som mente de nok kunne slippe ud af skoven på egen hånd. På den anden side var tilbuddet næsten enslydende med Ukulighedens, som de jo havde taget. Logan sagde "ja- indtil videre. Lad os lige se hvad der sker", men Kazyk bemærkede nok at Wojtek sagde nej ovre fra døren. Med sagen således uafklaret, aftalte de at se på de syngende i morgen med Kazyk i baggrunden, og hvis det virkede opportunt kunne de så sammen stoppe sangen.
Men næste morgen mens de fyldte vandskindene i floden, kom en smuk sang genem skoven, en sang som fra dybe huler, undergrundens soliditet, ordene på ''sylvan'' opfattede de ikke. Sangen kom fra en tynd tynd kvinde, med en rund grå frisure og blad-agtige vinger på ryggen. Hun blev glædeligt overrasket over at se dem, og pladrede løs om håb, visioner og en fyr der hed Vuhl. Hun selv hed [Tiljan](Tiljan.md), og hun var en [[seela]]. De bor i en landsby ved floden, hvor de konstant synger deres sang for at holde ildånden fanget, for hvis den slipper væk brænder skoven ned, og seelaerne vil dø med skoven. Denne historie interesserede naturligvis heltene, som havde hørt lignende fra Ukuelighed. Hvordan de skulle intervenere i denne konflikt var uklart, hvis de overhovedet skulle. Wojtek fortalte om situationer balancerende på så fin en æg at det hele kunne brase sammen ved den mindste berøring. Men på vej med Tiljan ned langs floden blev de angrebt af 6 andre seelaer, som tæskede spelunkerne for at komme til hende og slå hende ihjel med deres spyd. Men Tiljan undvigede sine angribere, og spelunkerne beskyttede hende modigt, indtil angriberne lå nedlagte eller flygtede med strømmen ned ad floden.
 
## Hvem var med 
*[Wojtek](Wojtek.md)
*[Swarbrick Everwood](Swarbrick%20Everwood.md)
*[Logan](Logan.md)
*[[Julian Assasinage]]
## Treasure, Loot og XP 
 '''UKUELIGHED'''
Ukuelighed: stabiliserer automatisk på 0 HP, modstår varme og kulde, vind og vejr, blødende sår.
