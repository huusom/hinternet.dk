#burning-sky #player-character

'''Intro:''' 
----

''Kæmp, sov, spis, drik, gentag, Kæmp, spis, drik, gentag, Kæmp, sov, spis, drik, gentag, Kæmp, spis, drik, gentag, Kæmp, sov, spis, drik, gentag, Kæmp, spis, drik, gentag, Kæmp, sov, spis, drik, gentag. Tågen i mit sind letter. '''E N D E L I G.'''  Nu er jeg klar.
''

[[File:Swarbrick Everwood the Elf-orc.jpeg]]

'''Swarbrick Everwood''' stred sig gennem underskoven i kløfterne omkring Gate Pass og bevægede sig ad næsten usynlige stier nærmere byen. Nu nåede han op til krypt-gravpladsen hvor hans far og bedstefar lå begravet.
Han måtte videre op til Gate Pass, for han var parat, og hans sind føltes mere klart end nogensinde før. Han vidste at byen ville blive angrebet af Raghesiske tropper, men dét der ville blive byens fald, ville blive hans første kamp for en ny verden, en verden hvor orcer og elvere endelig kunne forenes. '''Som i ham selv.'''

'''Forhistorie:'''
---- 
Swarbricks mor var en Shahalesti-elf diplomat og magiker, som på grund af en enkelt nats begivenheder faldt i unåde. Siden da havde hun været indespærret i Calanis. Men Shahalesti-elverne havde haft brug for hendes magi.
Ellers var Swarbrick, som den hybrid han var, blevet dræbt ved fødslen, og ikke teleporteret som spæd til sin far i Gate Pass. Under sin opvækst havde Swarbrick undertiden fået beskeder eller drømme fra hende; sætninger, lærdom, myter - men det havde snart været længe siden.

Hans far havde - selvom han var orc - kæmpet for selvstændighed for Gate Pass. Da selvstændigheden var vundet, havde øjeblikkets beruselse ophævet det umuliges grænse - men realiteterne lagde grænserne fast igen: Et år senere kom hans søn, Swarbrick, alene til ham. Swarbrick blev opfostret på en gård udenfor Gate Pass, med det formål at skulle muligheden komme en dag for igen at forene elvere og orcer - så skulle han være klar.


Nu kunne Swarbrick se [[Kejser Kultunges]] dekorerede statue på Summers Bluff pladsen, og snart var han indenfor bymuren via en af de små skjulte porte (som minearbejderne kom og gik ad) ind til byen.
