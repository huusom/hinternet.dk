#burning-sky #log

```ad-info

* previous page: [2016-10-13](2016-10-13.md)
* current level: 5th
* xp: 5 %
* next level: 6th
* next page:  [2016-11-03](2016-11-03.md) 
```

# På vej i dybet  
Hvordan endte de lige her? De ukuelige spelunker stirrede gennem det sunkne fængsel. Vejen frem var tydeligvis UNDER vandet, men en hel bys skæbne, ja al modstand mod den ragesiske krigsmaskine, lå på deres skuldre.
Ja det startede med attentatet på Wayfarer-galleonen, og da de gennem stormen ville pågribe Dogwood, fandt de ham død: slået ned og fodret til egne hippogriffer. Stormen tog til, og i Seaquens sydside samledes krigere der var trætte af lediggang og venten. Med Pickens Frankarts fortsatte ildtaler som inspiration fulgtes krigere af alle slags med de ostalinske lejesoldater under Maftung Shaftobem til skibene for at angribe elver-flåden, hvis blokade lå og gyngede vildt ude i horisonten. Elvernes involvering i attentatet var der ikke meget tvivl om hernede, selv om spelunkerne forsøgte at tale til fornuft og forklare hvor lidt man egentlig vidste om hvad der var sket. Det var dog kun en håndfuld ud af flere hundrede de fik til at gå hjem. Seaquens borgere og flygtningene stod nu virkelig sammen om et fælles mål, væk var protesterne over troldmændenes magtovertagelse, flygtningenes tilstedeværelse eller andet. Skibene stod modigt ud i stormen, overbeviste om at vejret og overraskelsesmomentet ville give dem sejren over et overtal af disciplinerede, men spredte elvere. Fælles fodslag, men i den forkerte retning, konkluderede Swarbrick. Det var svært ikke at se det som et skridt i den forkerte retning for hans livsmål.
Derfra blev de kaldt til Lyceum, og gennem byen hastede de, mens stormen begyndte at blæse løsdele rundt i gaderne,  og tagene af de svageste huse. Mens spelunkerne uden probelemer løb gennem byen, var det tydeligt, at de få andre der var ude, havde svært ved bare at stå oprejst. I Lyceum havde de ledende troldmænd samlet sig i et indre rum, hvor man ikke blev så forstyrret af stormens brølen og de vinduer der til tider blev blæst ind i rummene. "Giorgio har ikke afsløret meget, men mine divinationer viser at det var et ragesisk plot, og stormen er utvivlsomt en fortsættelse heraf. Lee Sidoneth er væk, og han er skjult for min magi.", sagde Simeon, og Torrent tilføjede at hun havde gennemsøgt havnemesterens hus, uden spor af ham. Det var dog tydleigt at to halv-orker havde boet hos ham en tid. "Vores konklusion er at Sidoneth er involveret i dette, på godt eller ondt. Er han på vores plan, så er er sidste mulighed at han er i den gamle tyrans fængsel. Denne mægtige troldmand regerede den gamle ruinby en tid, og han tappede den vulkanske aktivitet for magisk energi. Hans base var beskyttet mod divinationer, og har været det siden. Fængslet ligger omkring der hvor stormens centrum ser ud til at være."
Konklusionen lå klar: ingen andre i byen end spelunkerne, Torrent og Tiljann kunne bevæge sig udenfor lige nu. Og hvis ikke stormen blev stoppet, ville hele Seaquen blive blæst omkuld. Så med den smule hjælp magikerne kunne give, sendte de spelunkerne ud i stormen, og mens stormmørket samlede sig over dem, fandt de det gamle fængsel, og klatrede ned i det delvist oversvømmede indre. Der kæmpede de mod krabbe-padder og en morsom mimic, afvæbnede en farlig spydfælde og nedkæmpe en horde af skeletter mellem fængselscellerne. Og så stod der, efter en lang dag, og så på det stadig dybere vand i den uudforskede del af fængslet.
## Hvem var med 
*[Swarbrick](Swarbrick%20Everwood.md)
*[Wojtek](Wojtek.md)
*[Nae-Gast](Nae-Gast%20Oldknist.md)
*[Logan](Logan.md)
## NPC 
[Torrent](Torrent.md), [Tiljan](Tiljan.md), [Katrina](Katrina.md)
## Treasure, Loot og XP 
Scroll-Haste; 4 potions CLW; Giorgios udstyr: +1 quarterstaff og circlet of Cha+2 samt ID af gamle potions (4 Waterbreathing og 2 CSW); halskæde fra død troldmand i fængslet
NB: XP måler aflæses nu mere intuitivt: der står den level I er, og hvor mange procent I er mod næste level
'''UKUELIGHED'''Ukuelighed: stabiliserer automatisk på 0 HP, modstår varme og kulde, vind og vejr, blødende sår.
