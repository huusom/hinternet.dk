#burning-sky

# The indomitable fire forest 
Eventyrerne begravede den stakkels mand og katten under en varde, og ræsede så videre ned ad bejrgstien til de fandt et skjult sted de kunne overnatte. Lad os bare sige at en overnatning I bjergene om vinteren, mens man forventer forfølgere, ikke er nogen fornøjelse. Men det gik.

Næste dag red de i så god fart de mente at kunne skyde uden risiko, og nærmede sig efterhånden tydeligt den brændende skov. Men inden da passerede de en ensomt liggende gård, måske den Gate Pass adresse der lå fjernest selve byen. På vejen stod en pige eller ung kvinde I en blå kappe og lænede sig mod en sort stav. De rejsende sænkede farten da de passerede hende, og hun sagde "Udrensningen er på vej. Dragers kranier følger jer. Jeg har set det i drømme", med et drømmende blik. Da Logan spurgte hvad hun mente, rystede hun og vågnede nærmest op, genert gik hun ind til siden med et enkelt "undskyld". Eventyrerne satte så sporerne i heste og red direkte mod den brændende skov. Da de hørte heste i gallop langt bag sig, satte de farten yderligere op, bevidste om at hestene alligevel ikke kunne komme med ind i skoven. Men deres forfølgere stoppede langt bag dem, og mens de gav heste fri og drak Torrents medbragt eliksirer til beskyttelse mod ilden, kunne de ane en røgsøjle fra gården de var passeret. Formentlig havde den unge pige og hendes familie betalt dyrt for muligvis at forsinke deres forfølgere lidt.

Nu begav de sig ind i [Innenotdar-Skoven](./Innenotdar-Skoven.md), som virkelig brændte som et enormt bål, men uden at træerne blev fortæret af ilden. Det virkede nærmest som om at elvervejen gennem skoven var en beskyttet zone i et miljø der ville tage livet af alle der ikke havde de nødvendige beskyttelsesmidler. Det skræmte dog lidt at de så vejen bag sig blive opfyldt af flammer igen. Det virkede ikke til at der var en vej tilbage. I vejkanten fandt de de forbrændte rester af tre rejsende, inklusiv omslaget til en stor bog hvis sider var aske nu. Det ene lig åbnede øjnene og så direkte på Swarbrick, og mumlede "Dræb mig", og elver-orken hvis nerver allerede var på kanten hakkede hans hoved af per reflex. Længere inde stødte de på en ild-mefit der blev jagtet af en kæmpe brændende flagermus. Mefitten brugte partiet som dækning, og de kom således i kamp med flagermusen, som åd mefitten og nedlagde Julian før de fik ram på den. Mens de lappede diplomaten (tyv og løgner) sammen, sprang flagermusen atter op, nærmest holdt i live af flammerne, og bed Logan i skulderen så blodet sprang. Næste gang findelte de dyret og efterlod det med an pæl gennem brystkassen.

Nu ville de gerne have en pause, men Torrent vidste at der skulle være en flod gennem skoven, omkring midtvejs, og det var en bedre opdeling af rejsen at hvile der. De kom til en kløft med en smuldrende bro over, og selv om Julian uden problemer kunne gå frem og tilbage over den, var det nærmest umuligt for de andre at komme over. Da de efterhånden fik opskræmt en sværm af brændende flagermus i spurvestørrelse, måtte de trække sig tilbage og hive de uheldige op af slugten med reb. Da deres våben ikke bed på sværmen, matte Torrent påkalde sig havgudens magt, og med en salt blæst fik hun spredt sværmen for en tid. Over kom de, til sidst, og selv om de var nede i slugten tre gange undervejs, fik de aldrig fred til at undersøge den vogn der var styrtet derned.

Da de så endelig fik en kort pause, sent på natten, men med masser af lys, blev hyggen spoleret af en rød-brun hund der luntede over til dem med en lårbensknogle (frisk?). På knoglen var indridset en besked:

''Aflever mappen. Så kan vi stadig finde en redning af jeres liv. Behold knoglen hvis I vil forhandle.''

Logan forestillede sig en inkvisitor-hær der stod udenfor skoven, og havde sendt denne helvedeshund ind med beskeden. Men var det rigtigt? Kunne de komme videre, og hvor langt var der egentlig til den flod?
Og hvorfor hulen brænder skoven aldrig ud?




 


## Hvem var med
*[Julian](./Julian%20Assasinge.md)
*[Swarbrick Everwood](./Swarbrick%20Everwood.md)
*[Logan](./Logan.md)



==Treasure, Loot og XP==

Et silkelagen/ligklæde med en lidt stærkere divinatorisk aura,

| previous | next |
| --- | --- |
| [2016-05-25](./2016-05-25.md) | [2016-06-08](./2016-06-08.md) |
