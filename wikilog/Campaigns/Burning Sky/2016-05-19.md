#burning-sky

# Eventyrerne får en ny ven / I ghettoen 
De overnattede i musikgudens kælder, hvor de også mødte et oprigtig og retskaffent medlem af modstandsbevægelsen, en fattig ridder kaldet Morgan (Claus). Han kunne passe deres nyvundne pladerustning, og de lod ham bruge den, skjult under en hvid kappe for ikke at ligne en ragesisk wyvernrytter for meget. Næste morgen drog de til elver-ghettoen, et fredeligt og nydeligt sted , med gamle huse tilgroet med slyngplanter. Elverne mente de kendte vejen rundt derinde, men det blev de andre der fandt Portmagerens butik, som lå tæt op ad ydermuren omkring ghettoen. Det var en sær bygning, hvor der godt nok var røg gennem skorstenen, men døre og vinduer var kunstige og kunne ikke åbnes. I baggården fandt de ingen døre, og kun en rotte rodede rundt i den small passage mellem huset og ydermuren. De var ved at klatre op på taget, da Logan fandt en serie figurer på husvæggen i passagen: tre himmelske væsner omkring en sol. Nae-gast mente nok han havde styr på sine planer, og han trykkede på tre af væsnerne som var de knapper, og på solen derefter, men han blev belønnet med en forgiftet nål i hånden, og med en ringen for ørerne satte han sig ned og sortnede væk. Da han vågnede havde de andre åbnet døren ved at prøve sig systematisk frem, noget Wojtek selv synes han var rimelig god til.

Da Naegast kom til sig selv, kunne han høre en slesk stemme i sit øre, og mærke noget, som om der sad en usynlig papegøje på hans skulder. Stemmen ville hjælpe ham inde i huset, hvis den kunne få hvad den selv kom efter. Ikke noget specielt, bare en kedelig gammel mappe. Naegast forhandlede lidt med væsnet, men ingen af dem havde havde tænkt på at nogle af de andre kunne høre noget af samtalen. Det kom derfor bag på dem, da Morgan med fuld kraft smadrede sit sværd mod magerens skulder, og med et helligt brag slog den lille usynlige djævel til jorden. Da Naegast forsøgte at samle den op, stak den ham i hånden, blev synlig, og vrælede forkælet "hvor er I bare tarvelige allesammen" før den teleporterede væk i en infernalsk røgsky. Naegast nåede altså ikke at finde ud af hvilken "herre" der havde sendt imp'en afsted, men brug af djævle er udbredt i Ragesia, så man kunne jo gætte.

De stormede nu portmagerens værksted, ind i et stort rum med halvfærdige døre og porte langs væggene. Der blev de angrebet af tre himmelske [[Badger|grævlinger]] med gyldents skær i pelsen. Fra trappen skød en elver efter dem med sin bue. Morgan sprang igennem rummet og smadrede elveren hårdt, så han måtte trække sig blødende op af trappen. Naegast fandt det passende at farvelamme dyrene, men de viste sig modstandsdygtige mod hans magi, så det blev kun Swarbrick der stod lammet tilbage. Mens Morgan fortsatte ovenpå og kæmpede mod to elvere samtidig, kæmpede resten af gruppen for livet nedenunder. Efterhånden fik Naegast dog sneget sig ovenpå med en ladt armbrøst, og snart efter nedlagde Morgan den ene elever og den anden overgav sig. De snuppede mappen, en metaltaske med magisk lås på, og elvernes skrin med platinmønter. Så skyndte de sig ud af ghettoen, og det var kun lige i tide, for de bemærkede [Shealis](./Shealis.md) på ved ind gennem en anden hemmelig dør til ghettoen da de selv gik ud gennem muren.

I byen var situationen faldet lidt til ro, men det var stille før stormen. Byrådet havde indgået en våbenhvile, men den ville kun blive opretholdt hvis de lod de ragesiske [Inkvisitor](./Inkvisitor.md)er gennemsøge byen og pågribe magikere. Udrensningen var lige om hjørnet. For at undgå den forventelige masseflugt (af troldmænd, hvis ikke alle), var alle porte ud bevogtet lukkede og sat under stærk bevogtning. Gruppen tog turen til en nordport i nærheden, og talte rask væk 24 vagter, ved porten eller på muren omkring. [Torrent](./Torrent.md) havde ingen ide om hvordan de nu skulle komme ud, så nu måtte den lille gruppe selv lægge hovedet i blød. 
 
Efter at have vendt mange muligheder besøgte de byrådsmedlemmet [Erdan Menash](./Erdan%20Menash.md), som hjalp dem med pinlig grimt udstyr og en ordre til kaptajn Herreman om at tage en ekstra stor patrulje ud ved daggry for at opspore en ragesisk nekromantiker ved de gamle grave. De drog til Herreman og fik ham med på planen, og han bad dem møde 1 time før daggry. De følte sig forfulgt af byvagter eller nogen der udgav sig for det samme, og de søgte ind på den nærmeste kro, en farlig fin en hvor et par gamle ægtepar sad og spiste. Inden de blev færdig med hovedretten blev de afbrudt af seks vagter, som egentlig var medlemmer af lejesoldatbanden [Sorte Hest](./Sorte%20Hest.md). De bad gruppen overgive sig og følge med frivilligt, men som forventet blev det i stedet til kamp. Hestene var ikke en stor udfordring for vores helte, og de kunne nok også have klaret de tre ekstra mand der kom ind lidt efter. Men istedet kom kokken løbende fra køkkenet med et tohåndssværd, og han afvæbnede og hånede lejesoldaterne, som snart fik benene på nakken.

Kokken var ikke kok, men [Rantle](./Rantle.md), byens berømteste tyv og spradebasse. Han vekslede lidt ord med de unge helte, og bad dem så om en stor tjeneste, da han hørte de var på vej mod [Lyceum](./Lyceum.md), sådan lidt tys-tys. Rantles kære søster [Katrina](./Katrina.md) var også rejst mod [Lyceum](./Lyceum.md), og han ville gerne have de overbragte hende en besked, som han rakte dem i et træ-rør lukket med voksklæde. Han havde nemlig ikke forstået hendes sidste besked til ham. Ovenpå denne dramatiske dag tørnede de i seng, men det var svært at sove godt, når man skulle stå klar før solopgang. Og derefter ventede en rejse uden lige. Havde Torrent egentlig sagt hvordan hun regnede med de skulle komme fra [Gate Pass](./Gate%20Pass.md) til [[Seaquen]]?  


## Hvem var med
*[Nae-Gast Oldknist](./Nae-Gast%20Oldknist.md)
*[Wojtek](./Wojtek.md)
*[Swarbrick Everwood](./Swarbrick%20Everwood.md)
*[Logan](./Logan.md)
*[[Bror Morgan?]]


==Treasure, Loot og XP==
Platemail, heavy shield, MW weapons og lidt udstyr I en godtepose

{{Percentage}}


'''Congratulations, you have now reached 2nd level'''

| previous | next |
| --- | --- |
| [2016-05-11](./2016-05-11.md) | [2016-05-25](./2016-05-25.md) |
