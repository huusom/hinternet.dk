#burning-sky #log

```ad-info

* previous page: [2016-06-29](2016-06-29.md)
* current level: 3rd
* xp: 5 %
* next level: 4th
* next page:  [2016-07-14](2016-07-14.md) 
```

# Skoven brænder ned  
Spelunkerne lyttede til [Timbre](Timbre.md), mens hun trods smerter fortalte om sin og Seelaernes oprindelse, hendes elskede [Anyariel](Anyariel.md) og det levende sværd. Og således kom det frem at seelaernes død ikke var vis, hvis skoven brændte ned. Hvis blot en del af det først træ levede videre, og det kunne netop sværdet, hvis det blev bundet til en levende bærer igen. Sværdet lå nu på Seelasøens bund, hvor det gennemborede Ukuelighed og holdt hans hjortekrop fast.
De forlod den stakkels dryade, som gik sin død i møde, håbefuld om at se Anyariel igen. Så hvilede de til næste dag, efter at have udspurgt seelaer om overfaldet på Tiljan. Det virkede til at de opgivende seelaer ikke kunne finde på den slags selv, uden Vuhls ledelse, så det var sandsynligt han stod bag. Spelunkerne lagde en snedig plan den nat, hvor de, uden at fortælle nogen seelaer om det, ville finde sværdet og binde sig til det. Derefter skule faren ved at stoppe sangen være slut, og seelaernes sikkerhed ville være en del bedre. Om de så frivilligt ville stoppe med at synge måtte man se i morgen.
Næste morgen dykkede de ned i søen, og fandt hurtigt den spjættende hjort, ganske rigtigt gennemboret af et stort træsværd. Mens de kiggede på det utrolige syn, blev de angrebet af en kæmpe gedde, noget de var ganske uforberedt på. Gedden hapsede Logan, og selv om han kæmpede imod, sad han fast i fiskens gab, og da resten af spelunkerne kom ham til hjælp, svømmede fisken bare væk med Logan, uanset de mange magiske misiler der ramte den.
Paniske søgte de efter en redning, og Nae-gast stod snart på Gweneveres ø og klagede sin nød. Heldigt nok dukkede søens fe op, og hun klagede tilbage "I gamle dage gav de mig ofre, når de bad om min hjælp". Nae-gast tømte lommerne ned i vandet til frk. Ækel, og snart efter flød den blødende sorcerer op til overfladen. "Jeg har allerede skældt den ud. Vi er snart de to eneste væsner tilbage i den sø." Nae-gast lyttede dårligt, men ledte febrilsk efter livstegn. Var Logan død? Nej, ukueligheden holdt ham i live, og da Torrent og Swarbrick ankom fik de ham på benene igen. Men næppe havde de takket Gwenevere og var på vej ind i ildskoven, før Kazyk dukkede op, og æggede dem til at angribe feerne så alle kunne komme videre hver til sit. De snakkede ham efter munden, men er djævle virkelig så nemme at narre?
Så hvilede de lidt, og genoptog sødykningen. Swarbrick svømmede let ned til sværdet og Ukueligheden. Han trak løs, og måtte slippe sin frygtindgydende vrede løs for at rokke det. Op hev han sværdet af søens bund, men det stak stadig gennem den ulmende hjort, og den begyndte nu at komme på benene, en svær opgave i den bløde søbund. Så Swarbrick klatrede op på hjorten for at kunne stemme mod den, men Ukuelighed smed ham af, igen og igen. Logan kom ham til hjælp, mens hjorten langsomt nærmede sig søbredden og seelaernes landsby. "Forræddere"- brummerede den, og deres ukuelighed forsvandt.
Rodeoet fortsatte, og Swarbricks vrede slap op, Logans hænder smuttede, men med sidste greb fik elver-orken alligevel trukket sværdet ud af Ukuelighedens krop, og Swarbrick bandt sit liv til det levende sværd. Hjorten var nu fri, og på bredden kunne Nae-gast se den dukke brusende og dampende op af vandet. Begge satte de i løb mod tårnet med de syngende seelaer. Nae-gast forsøgte at stope sangen med to Color Sprays, mens Ukuelig stangede tårnet omkuld. En enkelt seela sang stadig selv om hjorten trampede gennem klumpen af seelaer og Nae-gast da tårnet væltede. Men så dukkede Kazyk op i en sky af flammer, og skar halsen over på den standhaftige sanger. Nae-gast var lige ved at takke ham, men gjorde det ikke. Resten af gruppen kom nu i land. Alle så med spænding efter hvad der skete når sangen forstummede. Men så let gav seela-koret sig ikke. Ned svævede Papuvin fra sin hvileplads over landsbyen, mens han sang solo. Formenes sang lød således videre, mens spelunkerne skreg "Stop- det er ok nu", og Den brændende hjort og den senede gamle sanger ramte hinanden. Papuvin holdt hast om de store gevir, men der var ingen tvivl om hvem der var den mindste af de to. Swarbrick angreb Kazyk for at forhindre ham i at dræbe flere seelaer, og Torrent fulgte ham. Så var det op til Logan og Nae-gast at overbevise den gamle sanger om at tiden var moden til at stoppe nu. De plaprede i munden på hinanden mens Ukuelighed skubbede Papuvin henover den tørrede søbund. Blev han overbevist, eller gav han bare op? Da han var ved at blive trampet ned af brændende hjorteklove stoppede den gamle sangen. Et suk steg op fra de opgivende seelaer der lå slænget rundt omkring i landsbyen, og hjortens krop opløstes! En uklart flammende ånd steg op mod himlen og forsvandt, og det bragte en underlig glæde i spelunkernes hjerter at se det. Måske var det ukueligheden der kom tilbage? Og så kom de pludselige, knitrende brag af en hel skov der brændte op på sekunder. Luften var tyk af aske og gnister.
Men der faldt ro på situationen, seelaerne overlevede (bortset fra hende der blev snittet af Kazyk), Swarbrick famlede usikkert på sin nye livspartner ([Det Levende Sværd](Det%20Levende%20Sværd.md)), og spelunkerne kunne endelig komme videre ud af Innenotdar. Der eneste mystiske var at [Vuhl](Vuhl.md) ikke var der længere. Selv om området så forfærdeligt ud, kunne det måske endelig begynde at hele, selv om der ville gå lang tid før der atter kunne stå en skov her. 
## Hvem var med 
*[Swarbrick](Swarbrick%20Everwood.md)
*[Logan](Logan.md)
*[Nae-Gast](Nae-Gast%20Oldknist.md)
## Treasure, Loot og XP 
NB: XP måler aflæses nu mere intuitivt: der star den level I er, og hvor mange procent I er mod næste level
[Det Levende Sværd](Det%20Levende%20Sværd.md), en +1 glaive og en finger-amulet fra Kazyk
'''UKUELIGHED'''
Ukuelighed: stabiliserer automatisk på 0 HP, modstår varme og kulde, vind og vejr, blødende sår.
'''Ækelhed'''
Gør indehaveren fuldstændig grim. Haves endnu kun af Logan.
