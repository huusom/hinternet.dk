#burning-sky #log

```ad-info

* previous page: [2017-09-14](2017-09-14.md)
* current level: 9th
* xp: 5 %
* next level: 10th
* next page:  [2017-09-28](2017-09-28.md) 
```

# Drama og styrt  
Ja, der skete meget på en gang den næste dag, og spelunkerne opfattede kun halvdelen før det hele var slut.
De delte den enorme skat med gnomerne, groft sagt lige over, men med Spelunkernes førstevalg. Dernæst undersøgte de kanen i gravildens kammer, og så hjalp de den stakkels mand i tronrummet til bevidsthed igen ved fjerne den massive skade hans helbred havde taget af en forgiftning som ikke forsvandt af sig selv her i mellem-verdenen.
Manden kom hostende og forvirret til sig selv. Han var [Darius](Darius.md), kejserlig livvagt og vidne til kejser Kultunges død. Natten efter borgen var erobret, dukkede en mørk halvelver op ud af ingenting og skar halsen over på den ene livvagt, hvorefter en smuk svartelver kom gennem døren, svingende en pisk som bandt Darius om halsen. Han blev trukket i hendes favn og modtog et bittert kys. Darius kaldte på hjælp, og så blev alt udtværet. Endnu en svartelver dukkede op, med et et umuligt sværd holdt hun vagterne stangen i gangen. Den tredje livvagt lå ned, og Darius mistede balance, faldt, og da han kiggede op igen var elverne på vej ud af soveværelset med [Kejser Kultunge](Kejser%20Kultunge.md)s hovedløse krop. Darius huskede den pulserende kraft han genkendte som [[Faklen]]s aktivering, og derefter var der kun tvivlsomme drømmesyn og smerte.
Spelunkerne lyttede anspændte, men Darius havde ikke svar på hvem disse elvere var, eller hvem der havde sendt dem. En svag, dunkende lyd var begyndt under samtalen, og pludselig indså spelunkerne at elevatoren var i gang igen. De pakkede deres ting og løb ned for dels at se hvem der kom, og desuden for at forberede en flugt vej hjælp af kanen. Så måtte de se om den kunne nedbryde en mur eller ej.
Swarbrick og Logan så elevatordøren åbne sig for en gruppe ragesiske soldater, støttet af en elver troldmand og en [Solei Palancis](Solei%20Palancis.md). Elverridderen fangede Logans blik og forsvandt så af syne. De to spejdere løb skrigende tilbage til de andre, mens de råbte ""rageserne kommer!". Darius spurgte om ikke de skulle forhandle. Logan og Swarbrick pegede bag resten af gruppen og skreg videre: "Hvem er det, og hvad laver han her?"
Ved drageskelettet stod den forsagte halfling Ernest, som havde ageret bærer for Clan Millorn. Han var næppe kommet op med elevatoren. Fra ham steg mørke arme op mod dragen. Halflingens from blev uklar, et øjeblik mindede han spelunkerne om en mørk seela ved skovsøen, så var han bare en ubestemmelig skygge. "Rebeller! Nye langvandrere og sangbærere, jeg har moret mig over jeres blindhed, men nu må det slutte. Med mine brødres velsignelse og vor bedstemoder som mit vidne og ødelæggende hånd skal I gøres tavse!" deklarerede han med en ond latter. Mørket blev til flammer i skelettet, og flammerne blev til skæl. Snart genskabtes den store gulddrage, fra hale til mund var den komplet. Kun øjnene græd flammetråde, da den rystede sig og knuste det kraftfelt der havde fastholdt den. Spelunker og Millorner løb skrigende væk da den genskabte [Syana](Syana.md) blæste ild genem dansesalen. De kæmpede for at komme hen til kanen, slæbende på de første der var nedlagt af drageilden. Oller fik hevet en diamant frem og aktiveret kanen med den fangne sjæl. Forn kanen stod nu et spand på 8 flammende griffer. Dragen brød gennem døren og nappede i vildskab, kun lettere vildledt af Logans tågekappe. Bag dragen hørte de en rageser råber "Hvad? er det en drage inde i den tågebanke?" Med de sidste om bord brød kanen gennem muren. 
[[File:Syana.png]]
[[File:Burning-helios.jpg]]
Kanen styrtede mod jorden. Spelunkere, gnomer og halflings væltede rundt mellem hinanden med sug i maven og forventningen om en knusende landing. Swarbrick greb tøjlerne og rettede kanen op. Den susede henover klipper og ragesiske telte. Vagter råbte forbløffede under dem, harmløse skud kom mod dem nedefra, men bag dem kom dragen. Den var langt hurtigere end slæden, selv uden hensyn til de utrænede førere. Flammer væltede ned over dem mens dragen nærmede sig. Spelunkerne svarede igen med bomber, syrepile, og Logans egen drageånde. Swarbrick loopede slæden til en 180 graders vending, og sik-sakkede så mellem telte for at vælte dragen af. Dragen dækkede dem med en nervegas før den ramlede ind i to ragesiske wyvernryttere der blev knaldet i hver sin retning. Nu kastede SWarbrick tømmerne og kastede sig selv i angreb mod Syana, for gassen gjorde alle der kom i kontakt med dem rasende og voldelige. Kol kunne modstå giften, og prøvede at styre fartøjet, mens han og Logan måtte tage små slag fra Clan Millorn. Swarbrick ville nok have mødt sin ende alene mod den kæmpe drage, men han var ikke alene. Fra lejren kom en gruppe elverkrigere flyvende, anført af den skønne prinsesse [Shalosha](Shalosha.md). Dragen kastede sine angreb i alle retninger mod elvere og Swarbrick, som hadede den dem alle lige kraftigt. Hårdt sårede elvere måtte søge ly, Shalosha forsøgte sig med magiske misiler, men dragens magiske forsvar var kraftigt nok til at afvise dem. Kol måtte tage sig af de sårede, mens Logan præcis fik undgået at smadre slæden ind i klippesiderne mens han forsøgte at få den tilbage og samle Swarbrick op. Shalosha afledte dragens opmærksomhed med et sværdangreb der gav et blændende lys, og da dragen atter satte mod slæden der havde samlet Swarbrick op, fik hun magiske misiler ind bag den. Slæden blev atter badet i ild, Logan mistede bevidstheden, Kol sprang ud og Julian måtte forsøge at nødlande mens Swarbrick prøvede at bekæmåe dragen på bagsædet. En solei palancis dukkede op i luften og tildelte Syana et kraftigt slag henover brystet, der splintrede et par skæl, men slæden og dragen passerede elverridderen i så høj fart at han ikke kunne gøre mere. Dragen slog Swarbrick ned, og slæden styrtede til jorden i flammer og smeltet, [[nekromantisk ost]]. Nede på jorden søgte Kol hen mod slæden, men hele tiden blev han holdt an af ragisiske soldater, og til sidst kunne han ikke ryste dem af sig længere. De ragesiske elitebueskytter åbnede ild mod dragen da den dykkede mod slædevraget og de soldater der allerede nu slæbte spelunkere og Millornere ud af ilden. Med et par præcise pile nedlagde de den rasende, udslidte drage, der således kun fik 10 minutters tid i sit andet liv.
Spelunkerne havde stået op mod Syana og overlevet, men nu var de knuste og døden nær faldet i ragesiske hænder. Ville de overhovedet få lov at beholde kejserens skat? Betød Shaloshas tilstedeværelse at de kunne forhandle sig ud af det her, eller betød det at Gate Pass og Seaquen nu var helt uden allierede, mod en alliance af Shahalesti og det Ragesiske Imperium? 
Det var en ringe trøst at Clan Millorn var i samme situation. Men ude på kløftens kant sad en ravn helt ubemærket, og holdt grundigt øje med hvad der foregik.  
## Hvem var med 
*[Logan](Logan.md)
*[Swarbrick](Swarbrick%20Everwood.md)
*[Kol Hakkavod](Kol%20Hakkavod.md)
*[[Julian Assasinge|Julian Assasinge]]
## NPC 
[Tre Grædende Ravne](Tre%20Grædende%20Ravne.md)
[Cln Millorn](Cln%20Millorn.md)
## Treasure, Loot og XP 
H-SKAT delt
[[Korstull-borgens skatkammer]]
Får de lov at beholde noget?
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
