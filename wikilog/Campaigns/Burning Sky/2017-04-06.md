#burning-sky

# En sælsom ro 
Spelunkerne lootede de døde og reparerede hinanden, og overnattede så i passet. Næste dag fortsatte de opad, langsomt og krævende, til de kom til en ret lille dal domineret af en ragesisk militær-lejr. De holdt lejren under observation til det blev mørkt, og sneg sig så uden om den, til den mur der afgrænsede nabodalen. Soldaterne virkede afslappede og aktivitetsniveauet var lavt. Da de nåede muren blev de råbt an af en vagt, men han lod sig kue af Wojteks bryske spørgsmål og gav indtryk af at være skæv eller stupid. Muren var ikke imponerende, let at klatre over og til at bryde hurtigt ned med en rambuk eller lignende. Der var kun en enkelt port, og ingen vagter, så Logan kunne snart efter lukke de andre ind. De kom således til [[Eresh]]-dalen i den mørke nat, og måtte forsigtigt gå frem langs den vej der gik fra porten. Den første bygning de fandt var brændt ned til fundamentet, og der gik noget tid før de atter anede spredte bygninger. Resten af natten gik de langs vejen, med huse ude i mørket noget af vejen, og ellers bare marker eller græs. De passerede en å over en bro, og fandt en bygning de først troede var klosteret, men det viste sig at være et tempel til vinden. Der hvilede de ud til solgryet gav dem mulighed for at overskue dalen. Da kunne de se en snes gårde de havde passeret om natte, og i dalens modsatte ende en by på en hundrede huse eller mere. Oppe ad bjergsiden lå det imponerende [[De To Vindes kloster |kloster]], en vandret klods af teglsten, perfekt afpasset henover det ujævne underlag.

Snart begynde der at komme lidt liv i byen, og de satte kursen mod [[Toppens Skygge]], Ereshes eneste kro. Der fandt de mange mennesker, nogle fordrukne, andre friske, og blev glædestrålende modtaget af elveren Thaslanos, som bestyrede kroen. De talte lidt sammen, og de bemærkede at klientellet talte både ragesiske soldater og munke. De hørte om ragesernes første angreb, der ikke bragte dem helt op til klostret før de trak sig tilbage, forsøgte at brænde byen af, men soldaterne mistede evner eller lyst og trak sig tilbage til lejren hvor de fleste har siddet siden. Spelunkerne satte så kurs mod klosteret, efter en lille turist-tur op på Toppen. Men de blev blæst omkluld af vild vinde der truede med at rive deres kroppe itu. Det løsen de havde fra munkene på kroen hjalp ikke, og de måtte løbe ned igen. Inden de nåede byen blev de tilkaldt af en skaldet pige i en lille hytte. Da de gik ind, skjulte hun sig bag et forhæng, mens hun pludrede gådefulde ord. Snart efter talte en skaldet ung mand fra vindue, og da de kiggede efter var der hverken spor af ham eller nogen bag forhænget. Ordene var omtrent: "Jeg er Ligevægt. I har mødt min slags før. Vægtskålene er tungt ladet, og jeres ankomst vil forskyde balancen."

Forundrede gik de tilbag til kroen, hvor de var vidne til ragesiske soldaters overfald på en ung mand. De kom ham straks til hjælp, men mærkede at det var svært at motivere sig til vold. På koren stillede de flere spørgsmål, og hørte om den forbudte dal. Næste dag kom en af byens ældste og opsøgte dem. Han førte dem til kælderen i sit hus, hvor han skjulte [Eril](./Eril.md). Efter at have udspurgt ham gik de atter til kroen, hvor et kortvarigt slagsmål var brudt ud blandt de fordrukne. Spelunkerne var rådvilde: skulle de kæmpe sig op til klosteret, eller samle mere information i byen? Kunne man angribe rageserne, eller ville de angribe Eresh? usikkerheden var stor, men noget skulle gøres, for trods den tunge dyne af idyl og ladhed der hang over byen, føltes situationen alt andet end stabil. 


## Hvem var med
*[Wojtek](./Wojtek.md)
*[Logan](./Logan.md)
*[Swarbrick](./Swarbrick%20Everwood.md)
*[Nae-Gast](./Nae-Gast%20Oldknist.md) 

## NPC


==Treasure, Loot og XP==

Loot: +1 skjold og potions fra sidst



XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2017-03-30](./2017-03-30.md) | [2017-04-27](./2017-04-27.md) |
