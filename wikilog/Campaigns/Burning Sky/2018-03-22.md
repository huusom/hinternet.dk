#burning-sky #log

```ad-info

* previous page: [2018-02-22](2018-02-22.md)
* current level: 11th
* xp: 5 %
* next level: 12th
* next page:  [2018-04-05](2018-04-05.md) 
```

# Det andet krigsråd 
Spelunkerne ankom gennem det smertende ildhav i en langtrukken sugende bevægelse, og de landede lamslåede i en bunke af aske. De kunne dårligt se, blindet af de kraftige flammer, men der var noget gråt der bevægede sig ind foran dem. De mærkede hvordan deres bevægelser blev langsomme og besværede, før Naegast blev ramt af kraften fra en lavine af sten. Spelunkerne faldt i kampformation omkring den smadrede elverkrop, med ryggen til en hvid obelisk, men hørte så stemmer der råbte "Giv jer til kende" "Hov, jeg kender dem der, det er dem der kalder sig Spelunkerne". Snart efter faldt adrenalin-niveauet da de forstod at de VAR kommet til Seaquen, omend Naegast's spell var blevet omdirigeret til teleportfælden, som Lyceums magere møjsommeligt havde flyttet til et mere praktisk sted og bevogtet med troldmænd og golems.  
Senere samme dag var de placeret i bløde møbler i deres eget hus midt i byen, og kunne dele historier og nyt med Hrumbrand og alle de gæster der kom forbi. Da de ved aftenstid fik besøg af Simeon og Kiernan måtte de rydde huset for alle dem der ikke måtte få adgang til hemmeligheder der kunne påvirke krigens gang. Så måtte Katrina, Hrumbrand og andre gå en tur i regnen. De fortalte Simeon om de syn de havde set i Sjælekkoets kloster, og at de nu hovedsageligt mistænkte Leska for at have myrdet Kejseren. Værre endnu var at hun og [Kreven](Kreven.md) måske havde et alternativt masseødelæggelsesvåben som kunne gøre [[Faklen]] unødvendig for Rageserne. Det kunne Simeon forsigtigt bekræfte, for i de hemmelige papirer Spelunkerne havde smuglet ud af Gate Pass var [[Udrensningen]] beskrevet. Kreven var nu leder af inkvisitionen, efter Leska var blevet Kejser, men al hans tid gik på bygge og finpudse dette våben. Med højst en måned tilbage før dette ustoppelige våben ville være aktivt, var der ikke andet valg for koalitionen mod Ragesia end at smide alt hvad de har mod basen der beskytter Udrensningen. Desværre lå den i en svært tilgængelig dal i det isdækkede nordlige Ragesia, og det ville være umuligt at få en hær derop uden en funktionel fakkel.
Der måtte Spelunkerne erkende at de havde hjembragt Faklen, men at triumfen var noget reduceret af at den faktisk ikke virkede. Så mens Lyceums ledere indkaldte til krigsråd om et par dage (Havde de bare ventet på Spelunkerne kom tilbage?), gik de i gang med at forsøget at samle Faklen igen: den lille flig af en sjæl de havde genfundet i klosteret kunne efter noget tids prøven tilbageføres i Faklen, ved at bruge den sjælemagi metode de havde lært af den navnløse munk af Sjæleekkoets orden. Det lykkedes! Næste punkt var så at bruge Faklen, og det viste sig sværere. En for en blev Spelunkerne afvist når de prøvede at tage Faklen og bemægtige sig kontrol over artefaktet. De ville nok tage lidt tid, selv for den rette. De vidste jo ikke hvad det egentlig krævede, men kunne gætte på at man med fordel kunne minde om Kultunge: en kriger og lederfigur med en stærk personlighed. Inden de kom så langt, var det dog tid til næste krigsråd:
Til et publikum omkring de 40, præsenterede Simeon og Kiernan situationen omkring Faklen og Udrensningen igen. En stor del af publikum var gamle venner og benkendte af Spelunkerne: Hertug Gallo, Torrent, Sheena Larkins, ambassadør Numhaut fra Sindaire og der var også munke fra De To Vindes kloster. Kun elverne glimrede ved deres fravær.
Så tog Xavious Foebane ordet, og beskrev hvad man vidste om dalen og dens forsvarsværker. Det vigtigste var at man ikke kunne teleportere ind i dalen grundet magiske forsvarsværker, og konventionel adgang kun kunne ske gennem Frostnålens pas. Det var svært befæstet, men også hjem for en magisk isflade der lod Rageserne observere alt hvad der skete i dalen. Det passede derfor fint at man stormede passet med fuld styrke, erobrede krystalkugle-isen og lod en elitestyrke fortsætte mod fæstningen inde i dalen. Forhåbentlig ville fæstningen styrker samtidig rykke ud for at støtte forsvaret af passet. Under fæstningen lå fængslet hvor de mange fangne troldmænd var samlet, og Koren obelisken, som var Udrensningens centrale del. Tanken var at koalitionens bedste folk, Spelunkerne, skulle erobre eller ødelægge obelisken og hvis muligt redde de fanger der måtte være i live endnu.
Der kom få spørgsmål til planen, men munkene fra Ostalin fremviste en maske Pilus kunne tale igennem. Han tilbød sin hjælp uden betingelser, for han havde bygget et stort luftskib hvorfra han havde observeret dalen, og som støtte ville dele disse oplysninger med koalitionen, foruden de frivillige munke der havde meldt sig. Men så regnede han med koalitionens velvilje, hvis han ikke ligefrem kunne blive medlem her og nu.
Så begyndte en larm udefra, da Seaquen blev ramt af et morderisk haglvejr, vinduerne knustes, alle i salen blev lamslåede og to levende snestorme fløj ind og angreb. Kun Spelunkerne kunne reagere, og de angreb de to elementer med fuld kraft, således at de ikke fik mulighed for at angribe de forsvarsløse mødedeltagere som udgjorde stort set hele koalitionens ledelse. De kæmpede bravt, men var tæt på at blive overvundet. Så begyndte resten af salen at komme sig, og hjælp fra Torrent, Katrina og salens mange troldmænd fik sendt snestormene hjem igen. "Det var heldigt jeg fik lagt den ekstra besværgelse på jeres pladser" sagde Kiernan Steckart med alvorligt ansigt. Simeon så både lettet, forbløffet og bekymret ud på en gang. Ved det knuste vindue så Xavious ud over byen, hvis gader nu løb røde af blod i tusmørket. "Det skal de få betalt", råbte han, "PARA BELLUM".     
## Hvem var med 
*[Logan](Logan.md)
*[[Bogdan Stiegl]]
*[Nae-Gast](Nae-Gast%20Oldknist.md)
*[Swarbrick](Swarbrick%20Everwood.md)
*[[Morgash]]
## NPC 
[Tre Grædende Ravne](Tre%20Grædende%20Ravne.md)
[Tiljan](Tiljan.md)
[Katrina](Katrina.md)
## Treasure, Loot og XP 
[The Torch](The%20Torch.md) of the burning sky- faklen
Matadorlegatet: 10.000gp item til hver
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
