#burning-sky

# Spelunkerne banker på
Spelunkerne var deres ansvar bevidst, og efter en kort pause til at identificere Magnus' udstyr og repetere strategien med Xavious (Ødelæg obelisken/udrensningen; undgå at faklen falder i andres hænder) rejste de sig atter for at klatre op ad istunnellen og fortsætte turen mod fæstningen. Imens fik Xavious fundet en ''Heal''-scroll frem til dem hver, som Torrent kastede på dem. I scrying-isen kunne de se en stor hære rykke gennem dalen, så nu hastede det hvis de skulle undgå at blive fanget i det næste slag.

Nu sneg de sig over dalen, væk fra vejen og foroverbøjede for ikke at stikke op. Deres telepatiske link var udløbet, og de havde nu kun Pilus at tale med gennem den magiske maske. En hær på 2500 marcherede mod dem ad vejen, og de lagde sig fladt ned og ventede på at de passerede, mens fantasier om at storme hæren og slå den på flugt passerede gennem hovedet på flere af dem. De talte kort med Pilus for at høre om de blev opdaget, eller om der var spejdere ude.

Mens bagtroppen passerede, og de satte i gang igen, rendte de på en gnom i bondeklæder, som stod på en snedrive uden den mindste antydning af frygt. "Hov, I er da vist ikke med Rageserne", sagde han. Spelunkerne svarede både ja og nej, men gnomen tog sig ikke meget af deres svar, sikker på sin egen vurdering. Han fortalte nu sin historie ([[Ander's Historie]]), so var det det eneste der betød noget for ham. Spelunkerne kunne nu se at han var lidt gennemsigtig, og bag ham lå den truende klods af en fæstning som de skulle infiltrere eller storme. Da historien sluttede, sagde gnomen "Det eneste der nager mig er den pokkers sang, en sang fra dybet, når den lyder forsvinder smerten og jeg glemmer at kæmpe videre. Så, nu er den der igen!" Spelunkerne spidsede ører, men hørte ingen sang. Gnomen derimod begyndte at bløde fra talrige stik og snitsår og kollapsede så i sneen. Få sekunder efter var han væk, uden spor.

Men der var noget andet de opmærksomme eventyrere nu kunne høre, skridt gennem sneen. Snart dukkede et sælsomt væsen op, som en mand (eller elver) hvis krop havde fået slebet sine detaljer af. Den hvid-grå krop var glat, ansigtet havde kun antydninger af næse, mund og ører. Væsnet kunne ikke finde spelunkerne først, mens de gemte sig, men da Swarbrick tændte af og sprang op til angreb, reagerede væsnet lynsnart, og dens to fæller kom til i en fart. Der blev kæmpet på fuld kraft, nullifikatorerne fokuserede på den vrede barbar, og selv om de ikke var helt på spelunkernes niveau tog det lidt tid at overvinde dem. Den sidste løb væk, efter at Swarbrick havde kastet den 5 meter baglæns, men de løb den ned og sikrede at den ikke nåede festen for at advare dem.  

De nåede nu fæstningen midt i dalen, omgivet af barakker som så ud til at være tømt i hast. En deling tropper, op mod 100, anført af inkvisitorer stod vagt foran adamantium-porten, og formentlig var de to tårne også fyldt med skytter. Spelunkerne havde ikke meget lyst til at skulle kæmpe sig igennem dem, men værre blev det da fæstningen blev omkranset af et multifarvet skjold i flere lag. "Hvad nu, spurgte de Pilus, kan man grave sig under? Kan du hjælpe? Hvilke spells kan man fjerne skjoldet med, måske har vi nogle af dem?" Pilus tøvede lidt, så sagde han "Søg dækning, så klarer jeg det. I ''skal'' jo ind".

Så fulgte en sælsom oplevelse, for skyerne blev presset mod jorden da Pilus' levende luftskib tabte højde. I midten af dets aflange form var en halvrund, øje eller måneformet tingest. Mens lynene rullede op og ned ad skibet, begyndte øjet at lyse, og fra det kom en grøn-gul stråle der ramte fæstningens magiske skjold med en kraft der trykkede i ørerne og kastede bygningerne omkring den i grus. Spelunkerne måtte samle sig selv op hvor de landede, og forsøgte så at se gennem sløret af støv, is og damp. Der var ingen spor af tropperne der havde spærret deres vej, ej heller af det farverige skjold. Den uigennemtrængelige adamant-port hang nu i sine hængsler, bygningen omkring den var væk. Der var ingen vagttårne, ja selv den øvre del af fæstningen var smadret. 

Men der var ikke tid til at stå der imponerede, spelunkerne løb ind mod den åbning der var skabt, samtidig med at en gruppe vagter rykkede ud af samme åbning. Otte bueskytter, 2 inkvisitorer og en Cloud Giant forsøgte at stoppe spelunkerne, men uden held. Inkvisitorerne havde ikke nået af få rustning på, og de kunne ikke stoppe Nae-gasts bombardement af ildkugler. Logan antog drageform og rev den ene halvdel af tropperne fra hinanden, mens Swarbrick tog den anden side. Det efterlod Bogodan med det utaknemmelige job at nedlægge giganten, hvilket kostede ham et par luftture. Men snart var der kun et par sårede og halvbrændte bueskytter tilbage mellem spelunkerne og den berygtede udrensningens fæstning.  


      
## Hvem var med
*[Logan](./Logan.md)
*[Bogodan](./Bogodan.md)
*[Nae-Gast](./Nae-Gast%20Oldknist.md)
*[Swarbrick](./Swarbrick%20Everwood.md)


## NPC
* Arcane Bodyguard
* [Torrent](./Torrent.md)
* [Katrina](./Katrina.md)
* [Tre Grædende Ravne](./Tre%20Grædende%20Ravne.md)

==Treasure, Loot og XP==
Uidentificeret broche og wand; Divine scrolls: Shield of Faith x2; Hold Personx2; Invisibility Purge; Break Enchantment
Hver sin potion of resist energy fra Xavious' kiste



XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2018-04-12](./2018-04-12.md) | [2018-04-24](./2018-04-24.md) |
