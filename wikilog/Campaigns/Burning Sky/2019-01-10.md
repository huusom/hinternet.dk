#burning-sky #log

```ad-info

* previous page: [2019-01-03](2019-01-03.md)
* current level: 14th
* xp: 40 %
* next level: 15th
* next page:  [2019-01-31](2019-01-31.md) 
```

# I Stormvindens indre  
Fra den sure luft i maven kom Spelunkerne nu videre til et område med blødere kød, dækket i fimrehår der som kæmpe regnorme viftede frem og tilbage med vinden. Luften var friskere og bevægede sig i bølger. Gennem et grotteagtigt rum, stort som en boldbane, hvor gulvet strakte sig under deres vægt og sinkede dem meget, kom de til et særpræget rum der var bevogtet. De stod på en Y-formet bro (af brusk og muskler?), langt over gulvet hvor blinde monstre møflede rundt og mindede om svin. På hver side af dem var et meget stort luftelement, og i rummets modsatte ende dukkede endnu en kød-Pilus op. Men udfordringen kom primært fra den Sky-kæmpe, som med dele af sin krop transformeret til vind fløj mod dem og slog omkring sig med sin morgenstjerne. Han viftede Swarbrick, og senere også Logan, ned på rummets gulv, hvor destrakanerne overfaldt dem med soniske angreb. Kol fremkaldte en ankylosaurus til at tromle Pilus med, men det stakkels dyr kunne ikke holde balancen på den smalle bro, og styrtede ned og forsvandt. Snart efter blev Kol fanget i en jernkugle kastet af kæmpen, de øvrige spelunkere nedlagde så Pilus og kæmpen, og kæmpede sig så ud af nærmeste dør. Imens havde destrakanerne fundet at de netop kunne nå mål oppe på broen med deres soniske angreb, når de stod rigtigt, og der måtte undviges brøl her og der. Døren viste sig dog at være en fælde, ind til en slags blindtarm som holdt dem fast i et knusende greb. Det virkede ikke til at de hurtigt kunne få døren bag dem op igen, så Logan måtte dim-doore hele gruppen tilbage ud på broen igen, hvorfra de valgte den anden dør videre. 
Gangene fortsatte i bløde former, som blev hårdere, rødere og fyldt med muskelfibre. Langs gangene gled glimt af magisk energi i samme retning som Spelunkerne gik. Dørene skiftede til en form for muskelklapper som var lette at åbne. De fandt to dyrt udsmykkede rum, soveværelser med tæpper og utensilier i ædle metaller. Et sted var en kiste med potions, ædelsten, guld, platin og en ioun stone, beskyttet af en fælde der ramte hele gruppen med et banshee-brøl som kunne have udslettet dem. Kun Logan gik i gulvet, og Kol fik ham hurtigt på benene igen, men advarede resten af gruppen at der ikke var plads til den slags længere. Således på dupperne opdagede Naegast en magisk fælde i gangen lidt videre, et sindsygens symbol som kunne slå dem alle med uhelbredeligt vanvid. Da de ikke havde mulighed for at fjerne det, overvejede de at ofre en i gruppen til at udløse fælden, mens resten var i sikkerhed. De kom dog på at de havde en bjørnefigur der kunne gøre samme arbejde, og således blev det. De ventede 5-10 minutter på at den gale bjørn fik raset ud og faldt om, så samlede de figuren op igen og gik videre. 
Den næste klapdør åbnede ind til et stort rum, hvor vestvindsmunke gik omkring med forskellige gøremål. Magien pulsede ind i rummet fra alle sider, og under loftet hang en døende enhjørning, mens dens magi forlod den gennem sorte slanger. I rummets fjerne ende, på en forhøjning omgivet af spidse tænder, stod [Pilus](Pilus.md), næsten uigenkendelig. Med en maske på, og rør og slanger fra skibet ind i sin ryg, havde han ændret sig meget siden de sidst mødte ham. "Se, I er kommet til Stormvindens hjerte, og finder at det er Mig! I har jo vist at mine skabninger ikke kan overleve uden mig." Han så lidt bittert på Kol. Swarbrick overvejede om skibet i virkeligheden var en slags genskabning af Stormjager-Ørnen, den faldne vindkonge fra de fire ældste elementar-kræfter.
Med god fremdrift og ingen pauser var Spelunkerne nået kommandobroen på mindre end 1½ time. Der var stadig mindst 10 min tilbage af magien fra Lyceums troldmænd, og en time før Seaquen var truet. Men havde de kræfter nok tilbage til denne sidste kamp? 
## Hvem var med 
*[Logan](Logan.md)
*[[Naegast]]
*[Swarbrick](Swarbrick%20Everwood.md)
*[Kol](Kol%20Hakkavod.md)
## NPC 
## Treasure, Loot og XP 
Iouns stone (clear spindle, sustain without food&water); 5 CSW potions + 1 unknown potion
; Ukuelighed: Stabiliserer automatisk på 0 HP, modstår varme og kulde, vind og vejr, blødende sår.
; Galskab: Dagligt kan man slå et fejlet Will save om runden efter.
