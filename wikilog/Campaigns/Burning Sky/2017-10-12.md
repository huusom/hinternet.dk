#burning-sky #log

```ad-info

* previous page: [2017-10-05](2017-10-05.md)
* current level: 9th
* xp: 15 %
* next level: 10th
* next page:  [2017-10-26](2017-10-26.md) 
```

# Ycengled- hjemsøgt af historien  
Spelunkerne overnattede i Logans magiske hytte, og drog så mod syd efter 3GR havde scoutet området ud oppefra. De blev overfaldet af elvere, en gruppe Shahalesti spejdere, som de efter lidt forvirring slog på flugt. To eler tre spejdere døde, og en sidste havde Swarbrick slået bevidstløs. Denne fange, Jafiri, blev udspurgt om skovens historie og krigen mod Taranestierne. Han havde selv kæmpet mod Taranestierne i den første krig, hvor [Shahalesti](Shahalesti.md) blev skabt ud af Morrus-riget, men ikke deltaget direkte i den anden krig mod [Taranesti](Taranesti.md), den som havde karakter af forfølgelse og folkedrab. Han forklarede træernes kæder, at Taranesti-fanger var bundet til træerne, til de ville afsløre hvor deres fæller gemte sig, en strategi som ikke havde haft succes. Han skammede sig over denne del af historien, men det nyttede jo ikke at tro at det kunne gøres om. Kol vurderede han hverken var ond eller god, og de drog mod syd med ham som fange. Jafiri foreslog at de drog til den base han hørte til, helt i syddelen af skoven. Han hjalp dem med at krydse floderne, først den sorte Taranyaver flod, farvet af de døde elveres ånder.
Undervejs drev skoven gæk med dem: latter fra buskene, et lig der lignede Kol, men var lavet af planter, og senere en hel gruppe Shahalesti spejdere, der havde ligget døde nogle dage. Efter det fund behøvede de ikke vogte på Jafiri mere, han holdt sig tæt til dem af sikkerhedshensyn. Elverne var dræbt af pile, stik og dyrebid, og Jafiri konkluderede at der var Taranesti i skoven endnu. De blev også forsøgt fanget med slyngende græs og grene, mens Jafiri blev beskudt af et rødhåret væsen som hurtigt var væk igen. De kom så endelig til elver-fortet efter en 4-5 dage i Ycengled. Fortet var beskyttet med magi mod indtrængen af ikke-Lawful Good væsner, så spelunkerne fik sig en lille kindhest på vej ind. Lejren rummede vel godt 100 elvere, krigere, troldmænd og spejdere. En engel fulgte dem oppefra da de gik til kommandør [Kiznith](Kiznith.md)s telt. Der kom en flot, blond og charmerende elver ud af teltet, som en uhyggeligt perfektioneret bror til Naegast. Han bød dem velkommen, forhørte sig om deres gøremål i skoven, og fortalte lidt om hvad der skete. Skillelinjen mellem Shahalesti og området under kontrol af den 4. ragesiske hær var et sted langs skoven, og dermed var Shahalesti ved at være halveret i størrelse. Men Kizniths ordrer var at holde skoven under kontrol, og det gjorde han, uanset at det virkede som om der var Taranestier på spil. Han havde en gruppe ude lige nord for den sorte flod, hvor de bevogtede en gammel stensætning, ellers var der ikke steder hvor Taranestierne kunne forventes at findes. Han troede ikke på eksistensen af [Phorros Irrendra](Phorros%20Irrendra.md), den sagnomspundne skjulte by.
Spelunkerne var omhyggelige med at holde sig til sandheden langt hen ad vejen, men ikke nævne Faklen og i stedet fokusere på deres søgen efter to svartelvere. Kiznith mente ikke svartelvere var set i skoven, men de var sikkert allieret med Taranestierne. Hans bedste forslag var at de opsøgte skovens skjulte elvere, og fik dem til at afsløre hvor de to sorte var. "Og så forråd dem før de forråder jer, de er ikke til at stole på".
I lejrens centrum bemærkede de et bevogtet jernbur, hvor en laset elverkvinde sad lænket og kneblet. Forkuet sad hun alligevel og skulede ud, som et tålmodigt dyr der venter på chancen for at slippe væk.
"Jeg har ikke fået noget ud af hende endnu. Men jeg har ikke givet op", fortalte Kiznith. "De ligner os måske overfladisk, men de er nærmere dyr... eller som mennesker".
Kiznith ville ikke aflevere sin fange til Spelunkerne, selv om det var en fin plan at bruge fangen til at skabe kontakt med Taranestierne som skjuler sig i Ycengled. De fik muligheden for at overnatte i lejren, før de atter skulle ud i den ugæstfrie skov.
 
## Hvem var med 
*[Logan](Logan.md)
*[Swarbrick](Swarbrick%20Everwood.md)
*[Kol Hakkavod](Kol%20Hakkavod.md)
## NPC 
[Tre Grædende Ravne](Tre%20Grædende%20Ravne.md)
[Tiljan](Tiljan.md)
## Treasure, Loot og XP 
Pile fra to forskellige slags elvere, og et par fine elverstøvler til Swarbrick
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
