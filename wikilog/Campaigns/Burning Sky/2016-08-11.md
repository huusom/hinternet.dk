#burning-sky

# Røveri ved højlys dag 
Dagen efter var spelunkerne så uheldige at blive røvet af en fyr der hed Ken. De satte sig til modværge, men Ken var leder af en røverbande, og de var i overtal. Ken svingede sin zweihänder med skræmmende kraft, og spelunkerne blev nedkæmpet. Nae-gast slap væk, og Torrent måtte forhandle en løsning frem hvor Ken venligt nok lod eventyrerne beholde deres liv og en smule af deres udstyr. Hærgede kæmpede de sig frem til Vidor, en landsby med ca. 30% flygtninge i telte udenfor byen. Der blev der ikke givet ved dørene, og de måtte sælge af deres ejendele hvis de ville have noget.

Naegast charmerede bådebyggeren, som gerne ville lade ham overnatte i værkstedet (men kun alene) og give ham en fair pris på en båd. Naegast og Torrent skrev til Simeon på Lyceum i håb om en hjælpende hånd. Derefter gik tiden som en sommerferie fra helvede: det regnede hele tiden, de havde ikke noget sted at bo eller til at give dem læ, og risikoen for lungebetændelse var overhængende. Dertil gik alle og tænkte på røveriet: nogen følte det som et smertefuldt nederlag, andre som en ydmygelse at nogen havde holdt deres liv i sin hule hånd. Dertil kom tabet og rigdom og ejendele. Der var meget der talte for at opsøge en revanche, men det virkede bare ikke sandsynligt at de med improviseret udstyr kunne overvinde Ken og hans bande. De af gruppen som lænede sig mod den god side måtte også indse, at det var forkert at belønne nåde med et nyt angreb. Tabt var nok tabt. Da der kom et luftelement med penge fra Simeon, sprang de straks tilbage i aktivitet. De købte to dyre både, og slæbte dem ned til kanten af sumpen, men lige før de genoptog deres rejse, blev de kaldt tilbage for at høre om de ville købe et mærkværdigt sværd som en rejsende havde fundet marken. For de sidste af deres penge købte de således Wojteks familiesværd tilbage, og drog så ud i den kolde sump.

## Hvem var med
*[Logan](./Logan.md)
*[Swarbrick](./Swarbrick%20Everwood.md)
*[Nae-Gast](./Nae-Gast%20Oldknist.md)
*[Wojtek](./Wojtek.md)
*[Julian](./Julian%20Assasinge.md)

==Treasure, Loot og XP==


NB: XP måler aflæses nu mere intuitivt: der står den level I er, og hvor mange procent I er mod næste level



'''UKUELIGHED'''

Ukuelighed: stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-08-04](./2016-08-04.md) | [2016-08-18](./2016-08-18.md) |
