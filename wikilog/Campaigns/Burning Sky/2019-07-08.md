#burning-sky #log

```ad-info

* previous page: [2019-06-27](2019-06-27.md)
* current level: 15th
* xp: 90 %
* next level: 16th
* next page:  [2019-08-08](2019-08-08.md) 
```

# Det endelige opgør (part 2)  
Leska fortsatte med at sprede sin mest drabelige magi ud mellem Spelunkerne, som havde valgt den defensive strategi at sprede sig. Wanna-be kejserindens magi slog trods sin potens ikke rigtig Spelunkerne ihjel: Naegast sørgede ved hver en lejlighed for at ophæve magien hver gang han fik chancen, og Logan rystede alle magiske angreb af sig som var det vand. Det var næsten som om skæbnen holdt hånden over ham. Da de ikke kunne gennembryde anti-livs-cirklen omkring Leska, begyndte Swarbrick at knuse krystallerne i blodstrømmene. Logan fulgte hans eksempel, og for hver krystal de knuste blev det røde kraftfelt omkring Hjertet svagere. Naegast ophævede Leskas kraft over Shalosha, så hun atter var på deres side. Værst gik det for Mortak, som blev overmandet af to af de udøde drager, der først lammede ham, og derefter mæskede sig i hans blottede indvolde. Da den sidste krystal var knust kom alle Spelunkerne ham til hjælp på en gang, nedlagde dragerne, ophævede anti-livs-cirklen og begyndte at tæske løs på Leska. Og hvis Spelunkerne har lært noget i gennem denne saga, så er det at slå hårdt når chancen byder sig. Slagene regnede ned, og Logan fik afbrudt hendes forsøg på at nedkalde en ''Meteor Sværm'' over dem alle. Men Leska's udødelighed eller nærhed til Ørnehjertet helede alle hendes sår i et rasende tempo. Selv om en almindelig mestermager ville være blevet dræbt på stedet, lukkede hendes sår sig, hun gik et skridt gennem tiden og undveg således sine modstandere før hun satte en ''Disjunction'' ind, et trumfkort hun havde gemt til Spelunkerne havde samlet sig. Spelunkerne mistede med et sæt alle deres aktive spells, og en lang række af deres magiske udstyr strejkede også. Pludseligt blottede og udsat for en isstorm kastede Spelunkerne sig igen i alle retninger og håbede på at de nyankomne kunne aflaste dem lidt. For samtidig med at de var begyndt at angribe Leska var [Etinifi](Etinifi.md) og [Aurana Kiirodel](Aurana%20Kiirodel.md) ankommet til opgøret. Etinifi rablende og råbende som altid, og Aurana kølig og beregnende som altid. Men mens Etinifi råbte om "hævn over horen" og "Knus Ørnehjertet!", så delte Aurana sig i to! Den ene gled hen mod Kol, som netop var stukket af med Mortak for at redde ham, efter Disjunctionen havde ramt. "Hvor der er løgne er der altid et skjul" hviskede denne Aurana, og så sultent på de to sårbare hellige krigere. Den anden Aurana så noget overrasket ud, og småløb mod Leska. Hun så fra hende til Swarbrick og Shalosha og sagde "Så er det tid til at sige sandheden. Det er tid til at gengælde din urimelige forbandelse, Leska". Swarbrick kastede sig hasarderet ud over blodsøen og landede på den klippe Ørnehjertet hvilede på. Men han mistede balancen og tabte Det Levende Sværd. Så genvandt han balancen, og sværdet dukkede atter op i hans hånd.
Er der for mange kokke om den her omelet? Vil nogen skærme de stakkels helte der står som nyklippede får overfor en stormvind? Er de nyankomne med på at hjælpe med at redde verden, eller er de bare nye modstandere med deres egen agenda? Hvem har overhovedet noget imod at verden bliver reddet? 
 
## Hvem var med 
*[Logan](Logan.md)
*[Swarbrick](Swarbrick%20Everwood.md)
*[Kol](Kol%20Hakkavod.md)
*[Nae-Gast](Nae-Gast%20Oldknist.md)
*[[Mortak]]
## NPC 
[Shalosha](Shalosha.md)
[Etinifi](Etinifi.md)
[Aurana](Aurana%20Kiirodel.md)
[Aurana](Aurana%20Kiirodel.md)
## Treasure, Loot og XP 
Loot? Nu er det alt eller intet!
; Ukuelighed: Stabiliserer automatisk på 0 HP, modstår varme og kulde, vind og vejr, blødende sår.
; Galskab: Dagligt kan man slå et fejlet Will save om runden efter.
