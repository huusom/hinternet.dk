#burning-sky

# Det Store Møde 

Spelunkerne sagde godmorgen til [Jess](./Jess.md), og drog så på udflugt i regnen til ruinerne på halvøens spids. Det var en ok tur, selv om de egentlig trængte mere til lidt indendørs hygge efter de mange rejsedage. Men hvad skal man gøre når der er en drabelig djævel fanget i ens stue?

Om eftermiddagen mødte de op på Lyceum med andre af byens dignitarer. Deres tøj blev tørret, og de blev ført ind i et lille forelæsningsrum. Kiernan Steckardt afsluttede sine beskyttende besværgelser, og Logan begyndte så småt at overveje om Jess virkelig havde deres fælles fremtid i tankerne, eller hun bare ledte desperat after en udvej. Krigsdekanen forklarede derefter kort om den militære situation: Alle Ragesias fire hære var i felten, og selv de alle var midlertidigt opholdt, kunne der indenfor en måneds tid uger let være to eller tre af dem ved Seaquen.

Derefter kom Simeon ind og holdt en kort tale, lige så jordbunden som manden selv. Han bad om at alle ville hjælpe ham med at vinde denne krig som blev dem påtvunget. Derefter fik alle deltagerne mulighed for at tale:

[Magister Vortberd](./Magister%20Vortberd.md): De mange flygtninge er til besvær, og huser sikkert ragesiske agenter. Der er 3000 flygtninge, heraf 2000 fra Ragesia. Der skal oprettes ekstra politi-korps, og afhøres og gennemsøges!

Havnemester Sidoneth: Havnen er sikret, alle nye skibe er sendt til sydsiden, men der kommer ikke nogle nu pga elvernes blokade. Lad os vente tålmodigt, situationen er stabil, og lad os ikke påvirke af de krigshungrende på udkig efter guld.

[Xavious](./Xavious.md) Foebane: Vi klarer den ikke uden allierede, Lyceums troldmænd skal have en hære for at kunne kæmpe. Leska splitter sine tropper, så dårlig en strategi tyder på at de leder efter noget. Kan det være [[the torch|Den brændende himmels fakkel]]? Hvor blev den af da kejseren døde?

Gøgleren [Giorgio](./Giorgio.md): [Wayfarerne](./Wayfarerne.md) ville måske ophæve deres ældgamle neutralitetsorincip, hvis Seaquen og Lyceum kunne opstille en realistisk plan for at modstå rageserne. Og så var der snart skuespil, hvortil alle fik billetter så de kunne fremvise en fælles front (til al held var billetter først til om 20 dage, så måske en alliance kunne etableres inden?)

[Laurabec](./Laurabec.md) Adelsburg: Selv om krigen er på vej, er flygtningenes situation urimelig ringe. De mangler ly, mad og vand. De kan blive en værdifuld ressource, men der skal afledes bare lidt af tid og guld fra krigsforberedelser til hjælp. (Skændes med Magisteren)

Katrina: Jeg bringer en trumf i spillet til jer, disse tapre helte har som jeg selv kæmpet mod inkvisitorer og djævle og vundet. De har bragt vigtigt nyt fra Gate Pass, som nok skal holde den anden ragesiske hær fastlåst lang tid fremover. (Spelunkerne fortæller lidt om deres bedrifter, og Katrina kommer med imponerede udbrud).

[Dassen](./Dassen.md)s ambassadør: [Kong Steppengard](./Kong%20Steppengard.md) er sur over at Seaquens kald har ført til flygtningestrømme gennem Dassen. Han kunne hjælpe dem, men forhandler nu en aftale med Ragesia, der giver fred mod at tillade at de transporterer tropper gennem Dassen (Både mord og selvmord, mener flere).

[Sindaire](./Sindaire.md)s ambassadør: Situationen er usikker. Der er stor modvilje mod Ragesia i landet, men ingen tør gøre noget, for alle husker de tidligere nederlag. Kun hvis nogen slår Ragesia i et slag, vil modstanden blomstre. Faklen er måske i kejserens gamle borg Korstull, hvor der siden hans død har regnet med ild, og udøde vandrer omkring.

[Ostalin](./Ostalin.md)s ambassadør: Khagan [Onamdammin](./Onamdammin.md) besidder vilde og uovervindelige hære. For en tredjedel af jeres land vil han støtte jer. Der er dog bedre end at tabe det hele, ikke?

Mens diskussioner og spørgsmål tårnede sig op, dukkede en gruppe elvere op, anført af den pure og smukke [Shalosha](./Shalosha.md): Vi er kommet med en hær for at støtte jer mod Ragesia. Det er mere end nogen af jeres naboer kan sige! Vi er kommet for at lede en alliance mod Ragesia. Der er mange af jer der gerne ser Shahalesti tabe denne kamp, men de glemmer at de dermed sikrer deres eget nederlag. Kun vi har styrken og evnerne til at lede kampen, og derfor må vi bede om at kontrollen over Seaquen overlades til Admiral Telshanth. (Det tilbud var der nu ikke mange der syntes om).

Spelunkerne brugte tid på at gå rundt mellem de andre folk og lytte, samt stille nogle opfølgende spørgsmål. Forvirrede over de mange forskellige synspunkter og irriterede over at stor-politik skulle være så kompliceret når nu det var tydeligt at alle burde samles mod Ragesia. Men ingen ville afgive eller risikere noget, man kunne nok se for sig hvordan der snart ville være ragesiske tropper i alle større byer.

Tilbage i huset begyndte følelserne igen at overmande Logan, og han spekulerede på hvordan han kunne hjælpe den stakkels Jess, som jo bare gerne ville undslippe uden at blive henrettet (er det ikke det vi alle vil?). Næste dag drog de på udflugt i flygtningelejrene, talte med en introvert munkeorden (Sjæleekkoets orden, som mente de bevogtede en indre ondskab), med Xavious som trænede en hundrede mand til at fungere som soldater, selv om rageserne ville komme med titusind mand når de kom, og med Laurabec som fik dem til at påtage sig en opgave de snart fortrød.

Imellem flygtninge såvel som Seaquens indbyggere var meget uro på grund af religiøse skel, og hun ville etablere en fælles, pan-teistisk kirke. Men ingen ville lytte til hende. Hun bad derfor spelunkerne besøge de 8 religioner og overtale dem til at deltage. De talte kort med druiderne, og blev inviteret til maddag samme aften for at forhandle. De talte også med Torrent, som gerne hjalp til med at få den lokale hav-kult med. Men dette var en opgave der ville kræve detektivarbejde, fodarbejde og store diplomatiske evner, foruden den viden om religioner der var påkrævet for at holde styr på de mange trosretninger og deres særlige kendetegn. Var det overhovedet noget spelunkernes ukuelighed kunne klare?  


Hjemme I stuen legede Jess og Logan gæt og grimasser: "Please, lad mig ikke dø. Så kan jeg give dig noget."





## Hvem var med
*[Logan](./Logan.md)
*[Swarbrick](./Swarbrick%20Everwood.md)
*[Wojtek](./Wojtek.md)


## NPC
[Torrent](./Torrent.md), [Tiljan](./Tiljan.md), [Katrina](./Katrina.md)

==Treasure, Loot og XP==





NB: XP måler aflæses nu mere intuitivt: der står den level I er, og hvor mange procent I er mod næste level



'''UKUELIGHED'''

Ukuelighed: stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-08-25](./2016-08-25.md) | [2016-09-21](./2016-09-21.md) |
