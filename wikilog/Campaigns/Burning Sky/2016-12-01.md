#burning-sky #log

```ad-info

* previous page: [2016-11-24](2016-11-24.md)
* current level: 5th
* xp: 70 %
* next level: 6th
* next page:  [2016-12-08](2016-12-08.md) 
```

# Tragedien I Bresk  
Spelunkerne fortsatte rejsen mod Bresk. Mortak stødte til dem på kæmpeørnen [Tahisi](Tahisi.md). På vejen havde de et uheld med slæden hvor Balan slog sit hoved, og de opdagede tre dræbte mænd der var udstyret som tjenere for Lady Dene, hvis lig var gemt under isen. Næste dag kom de i kamp med kong Steppengards special-styrke "Kloen", da ville ville forhindre henrettelsen af en køn ung dame og de halflings der havde skjult hende i deres vogn. Først efter kampen fik de at vide fra Herta (damen) og Keli (halfling) at hele kongens familie var blevet dræbt 3 dage før: de ældste børn ved en fest hvor alle tilstede var blevet skåret i småstykker, mens dronningen og de mindre børn var blevet forgiftet ved et måltid som kongen måtte afbryde for at løse et statsanliggende. Nu forstod de lidt bedre politi-gardens voldsomhed, uden at den dog blev mere retfærdig for det. 
De kom dog videre til [Bresk](Bresk.md), hvor de blev mistænkt for at deltage i mordkomplottet, da vagter fandt Jineers brev. De forsøgte at aflevere brevet til Jinis, men han var allerede fængslet. De lejede en hel etage på den Gyldne Grif, og undersøgte rummene for fælder og hemmelige døre. Da suiten var sikret, spiste de og diskuterede taktikken for næste dag. Den dag gik med at spelunkerne opsnappede alt den viden de kunne på gader og beværtninger i Bresk, før de gik til kongeslottet og forsøgte at få proxyerne i tale. 
De sammenstykkede således at der var adelige der ville være velvillige for deres ønske om modstand mod Ragesia, men flere der ikke ville være det. De kom ind i hofsale, hvor kongen sad, slidt og fortvivlet, mens hans rådgiver [Nina](Nina.md) forhørte Jinis sekretær om hans rolle i mordkomplottet. Renkel, som den stakkels mand hed, svarede snart at hertug Gallo og Jinis kun havde Dassens bedste for øje og var loyale overfor kongen, men snart efter indrømmede han at de havde skaffet sig store mængder gift og smuglet det ind i slotskøkkenet, for så at benægte alt, forundret over sine egne ord. Swarbrick mumlede at manden virkede magisk påvirket, og snart gik denne opfattelse fra mund til mund i salen, hvilket fik Nina til højlydt at konkludere det samme. Steppengard sendte fangen tilbage i cellen, med en bemærkning om kun at være så nådig grundet tvivlen.
Så blev hoffet sendt ud, så kun spelunkerne, de 6 proxyer, [Lady Nammin](Lady%20Nammin.md) og kongen var tilbage, ud over Nina, den ragesiske ambassadør Septimus og hans inkvisitoriske vagt. Men ak, den veltalende Balan fik et ildebefindende der affødte hånlige kommentarer og tvang spelunkerne til selv at præsentere Seaquens sag. Anført af Mortak og Logan, forsøgte de at tale den ragesiske trussel op, inklusiv de mange aggressioner og sammensværgelser de selv havde oplevet. Det lykkedes dem at få Lord Dashgobans og Lady Timors proxyer til at støtte op om at aftalen med Ragesia måtte annulleres, og både Lady Dene's og Lord Iz's proxyer udtrykte forståelse og velvillighed, men understregede at de fulgte kongens beslutning. Der kom undervejs en række gamle sager op som årsager til Lord Rego og Lord Megadons uvilje mod Seaquen, som ikke altid havde været en hjælpsom nabo. Disse to sidste lords proxyer lod sig ikke helt overbevise, sikre som de var på at rageserne hverken kunne eller ville true Dassens eksistens. Lady Nammin, som selv var tilstede, støttede helt op om kongen. Swarbrick lurede at hun formentlig så sit snit til at dele tronen med Steppengard en gang i fremtiden, men antydningen heraf gjorde ikke spelunkerne mere populære i hendes øjne. Endelig tog Steppengard ordet, udpenslede sit tab og sin lidelse og lovede at INGEN skulle vove at hjælpe det pokkers fiskerleje der havde fået storpolitiske ambitioner. Han truede lidt, men gav dog spelunkerne og Balan 3 dage i Bresk, hvor de kunne forsøge om deres søde ord kunne mildne rageserne. Mødet blev hævet, og den Septimus tilbød straks spelunkerne en chance for at skifte side, så de ikke behøvede brænde sammen med Seaquen. Og så sjoskede de trætte tilbage til den Gyldne Grif. Balan var kommet til sig selv, brødebetynget, men jo uden skyld i hvordan det var endt. Nu stod den på damage control og nødplaner. Han havde ingen forklaring på sin besvimelse ud over en mulig hjernerystelse efter kanestyrtet på isen, men det var først da Nina var gået tæt forbi ham, at han havde følt det hele sejle. Kunne de komme op med noget sammen, eller var det allerede nu tid til at sende besked til Seaquen? Nogle af spelunkerne mente de kunne opklare mordene og komme i kridthuset, men det var svært uden adgang til ofre og gerningssteder, og spørgsmålet var også om de turde provokere kongen ved at komme for tæt på. Balan ærgrede sig over at de hverken kunne tale med Gallo eller hans proxy
     
## Hvem var med 
*[Wojtek](Wojtek.md)
*[Logan](Logan.md)
*[Swarbrick](Swarbrick%20Everwood.md)
*[[Mortak]]
## NPC 
[Balan](Balan.md)
## Treasure, Loot og XP 
NB: XP måler aflæses nu mere intuitivt: der står den level I er, og hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
