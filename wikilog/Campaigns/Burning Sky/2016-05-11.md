#burning-sky

# Spioner og forklædninger 
De unge mænd fulgte [Torrent](./Torrent.md) til depositoriet, en 25m højt tårn omgivet af et højt jerngitter, således at man skulle gennem bevogtede porte både der og ind i selve tårnet. I tårnet mødte de [Rivereye Badgerface](./Rivereye%20Badgerface.md) blandt de mange private skabe. Den grimme gnom hilste på dem, og kaldte Logan for Peppin. Han sagde at mappen var i skabet, og kunne åbnes med kodeordet. Det skabte en del uro, for Logan var jo ikke Peppin, og kodeord kendte de ikke noget til. Wojtek truede gnomen, og Rivereye kom i tanke om at den bare lå ude på altangangen. Der smuttede han så ud, men i stdet for at komme ind med en mappe, rejste han sig op i sin fulde højde, og med en magisk formular kastede han sig ud fra altanen og klatrede op ad huset. Nogle i gruppen løb efter ham, men kunne ikke følge ham klatrende, og resten løb en etage op, hvor de blev forsinket af en flyvende lyskugle der prøvede at skræmme dem. Mens de prøvede at greje den,  sprang snyde-Rivereye fra det snedækkede tag og med en saltomortale klarede han lige gitteret og landede ude på pladsen, rullede rundt i sneen og kom så op og løb mod øst. Lyskuglen fløj hurtigt ud på altanen og fløj efter ham, og eventyrerne (og Torrent) stod lamslåede tilbage. 

De blev nu tilbageholdt af depositoriets vagter. Vagter fandt tre tilfangetagne vagter og en fjerde død, men også en gnom som var lyslevende. Dette var den rigtige Rivereye, og han fortalte med gråd i stemmen at elvere havde stjålet mappen fra ham, den mappe som han havde sat sit liv på spil for, som han havde levet undercover i årevis for at skaffe. Det hjalp heller ikke at han nu hørte om Peppins død. Men Rivereye havde bildt dem en historie på ærmet om at mappen var belagt med magiske fælder og et kodeord, så det så ikke ud til at de havde åbnet den endnu. Fra lyskuglen, en [[Lantern Archon|lanterne archon]], havde han hørt at de havde allierede på [Gabals Magiskole](./Gabals%20Magiskole.md), så måske de var løbet derhen. Gruppen satte i løb til magiskolen, hvilket gav Naegast mulighed for at vise sit hood frem. På vejen måtte de lige redde en familie fra en morderisk wyvern-rytter, hvilket gav dem en nyttig pladerustning hvis de en dag fik tid til at komme og hente den.  

På vej ind på skolen, som var næsten tom på grund af truslen fra vest samt bystyrets arrestationer, mødte de [Diogenes](./Diogenes.md). Han fortalte at kun Shealis Amlaurel havde sådan en archon, og hun havde haft en gæst for kort tid siden. Han havde selv en lille fejde kørende med hende, og hjalp gerne. Han viste vej til hendes kammer, og åbnede den låste dør med en fiks formular. [Shealis](./Shealis.md) stod og pakkede sin kuffert, men var ikke sen til at forsvare sig. Hun hældte farlig magi frem mod gruppen, og afværgede fint Bars forsøg på at pågribe hende. Hun truede med ildkugler og alskens drabeligheder, men de unge eventyrere så ikke andre muligheder end at true hende til at give dem mappen. Mens hun vibrerede ind og ud af planet, grinede hun og afviste at hun skulle have mappen, selv om archonen helt tydeligt var der. De fik dog ud af hende at hun havde kumpaner, inklusiv [Larion](./Larion.md) som udgav sig for at være Rivereye. Bars snuppede hendes kuffert og løb, og blev nær brændt ihjel for sit vovemod. I det afsluttende håndgemæng fik Julian også nuppet hendes scrolls, og de spænede derfra forfulgt af en lanterne archon, en vred elverkvinde og en flammende kugle som nedlagde Wojtek. Logan og Naegast slæbte ham derfra, og netop som de var ved at blive indhentet, stod Diogenes parat med en hjælpende hånd. Med magiske ord spurgte han Shealis hvor skjulestedet var, og hun svarede uforvarende "I portsnedkerens værksted i ghettoen". Derefter lod hun sin vrede gå ud over Diogenes, og eventyrerne slap væk.   

Fortumlede kom de udenfor, og var ved at hente rustningen, da Torrent kaldte dem an. De fulgte hende i stedet til musikgudens tempel, hvor de sårede og hjemløse havde søgt tilflugt. Der var meegn uro, for folk var ulykkelige, og de lod det gerne gå ud over lokale halvorker, som formentlig ikke var involveret i stormen på byen. [Byron Watcher](./Byron%20Watcher.md) gav dem adgang til kælderen, hvor de hvilede ud og gennemsøgte Shealis kuffert. De bedste spor var dog på en scroll, hvor der stod "Arboria før Elysium før Celestia". Op ad morgenen fandt de kræfter nok til at tage endnu en tørn, og de drog ud for at finde den elviske ghetto.
    
 
## Hvem var med
*[Nae-Gast Oldknist](./Nae-Gast%20Oldknist.md)
*[Wojtek](./Wojtek.md)
*[Swarbrick Everwood](./Swarbrick%20Everwood.md)
*[Logan](./Logan.md)
*[Julian Assasinge](./Julian%20Assasinge.md)

==Treasure, Loot og XP==
2 scrolls: Scorching ray; 3x light
Potion (no ID), 2 vials of silversheen

{{Percentage}}

| previous | next |
| --- | --- |
| [2016-05-04](./2016-05-04.md) | [2016-05-19](./2016-05-19.md) |
