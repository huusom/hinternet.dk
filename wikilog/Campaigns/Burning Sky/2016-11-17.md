#burning-sky #log

```ad-info

* previous page: [2016-11-10](2016-11-10.md)
* current level: 5th
* xp: 40 %
* next level: 6th
* next page:  [2016-11-24](2016-11-24.md) 
```

# En grufuld flammedød  
"Hør oh hør, en skræmmende historie om liv og død i ild og vand"
Spelunkerne havde deres problemer: [Lee Sidoneth](Lee%20Sidoneth.md) havde nedlagt Logan, og kunne nu frit kaste lyn mod dem, og Naegast var nede på de sidste spells. Faquaniel og Teymour var ved at blive kastet i havet af den vilde storm, og det var alt hvad de kunne gøre for Tiljan og Torrent at få dem i ly. Men nu klatrede Swarbrick og Wojtek ud af åbningen til det gamle fængsel, og de havde fået sig en lille lur, så de var ganske parate. Swarbrick tog sig af hydromantikeren, mens Wojtek gik på en gargoyle-statue som Lee netop havde animeret. Han fik snart hjælp af Torrent, og det tog dem ikke lang tid at slå den til småsten. Men i mellemtiden havde Lee også banket Swarbrick ned, med sine sære hydromantiske næveslag, til trods for at Naegast bombarderede ham med første level magi. Det blev således Wojtek, der til sidst måtte hugge forrædderen ned. Med sine sidste ord påkaldte Lee Sidoneth sig vindenes herre og bad dem slå hans fjender ned. Stormen steg i intensitet til et umuligt niveau der rev havnemesterens krop fra hinanden, og rev og sled i spelunkernes rustninger og udstyr. Rådsnart kastede Naegast sig over kontrolstaven og betvang stormen, mens Wojtek prioriterede at forhindre at Lees få stykker udstyr blæste bort. Inden der var gået et minut var der fuldstændigt vindstille. Ikke en lyd var der, for alle væsner var krøbet i ly eller blevet dræbt i stormen. Spelunkerne klappede sig selv på ryggen, og efter at have vækket Logan begyndte de at vandre mod Seaquenn. På vejen blev de mødt af Kæmpeørnen [Tahisi](Tahisi.md), der sørgmodigt fortalte at [Laurabec](Laurabec.md) var tabt på havet, hvor de sammen havde forsøgt at redde så mange skibsbrudne som det lod sig gøre. "Laurabec valgte at satse sit liv for at redde deres", sagde den med sin hæse stemme, og derefter fløj den ensomme ørn bort. Bag sig efterlod den Laurabecs ranseur, måske som en gave til heltene. Da den ikke var magisk, fik den dog mere karakter af en souvenir. Snart efter så de Seaquen i daggryet, og den lignede noget der var løgn. Stormen havde revet tage af, blæst vinduer ind, enkelte huse var nærmest bare splittet ad. Og flygtningelejrene var endnu værre, som havde en kæmpe rive forsøgt at fjerne dem. De overlevende måtte prise sig lykkelige, deres sidste ejendele tabt til vinden. Sorgen lå knugende over landet.
Lyceum stod endnu, kun et par vinduer fattigere, og her mødtes spelunkerne med Kiernan og Simeon, som også begge så godt slidte ud. De takkede og jublede alligevel. Spelunkerne blev lidt knotne da de konfiskerede Stormkuglen og kontrolstaven, men det kunne jo skyldes deres søvnunderskud. Deres hus stod endnu, men krævede en del arbejde at få tilbage i god stand. Men deres nye status som helte og redningsmænd gjorde at folk bare spontant tilbød at hjælpe med reparationerne, og de skænkede det ikke en tanke mere. De hvilede hele dagen, og snakkede med Katrina og andre om aftenen. Næste dag besøgte de [Naizelasa](Naizelasa.md) i sumpen, og byttede lyren for en tyv der var ualmindelig taknemmelig. Det lykkedes ikke Logan at skabe den fortrolige relation med dragen som han havde håbet på, men han fik da et par skæl som [Nathan Lowduke](Nathan%20Lowduke.md) havde i lommen. Det blev fulgt op med at brag af en fest på Battle Royale, hvis hovedbygning nu lænede sig faretruende. Den berømte fighter-bar måtte lukke, men trods de mange tab var der stuvende fuldt den sidste aften. Der blev grillet, hot-tubbet, gamblet og danset i den frostkolde luft (jeg tror endda et par kåde krigere konkurrerede på at kaste deres økser henover huset). Spelunkerne fik historien om folkehobens uigennemtænkte angreb på elverflåden (de erobrede det første skib, og gik så til i en storm af lyn og ildkugler da de nærmeste skibe kom til undsætning, rygtet siger at Mablung Shaftobem overlevede og skjuler sig), og de opsnappede at den gådefulde Nelebekus formentlig var en forklædt halv-ork (som kan være død eller levende, hvem ved?). De vågnede mere eller mindre hærgede hver for sig, lidt forbløffede over at have givet slip på sikkerheden. Da Simeon tilbød at skaffe eller fremstille noget magisk udstyr til dem, blev det alligevel en god dag.
Da de var kommet til kræfter og havde samlet op på diverse historier, begyndte rastløsheden at melde sig, og de lokkede Torrent til at give ''Water breathing'' så de kunne besøge Ildtyrannens Gravkammer midt i ragesernes undersøiske base. Det var et farligt sted, hvor der begyndte at dryppe lava ned når man pillede ved døren til kammeret, hvorfor de måtte evakuere gangen. Lavaen forsvandt efter lidt tid, og med magi kunne Naegast får døren op, hvad Swarbricks styrke ikke havde kunne. I et gravkammer hvor alt var i sten, og ingen af de glatte flader havde tekst eller tegn lå en enkel sarkofag. I fællesskab fik de løftet låget af den, og fandt en indtørret krop med en vulgær guld-rubin-ring på fingeren. Der var ikke andre magiske ting i graven, men Naegast mærkede nakkehårene rejse sig da en mægtig forbandelse ramte alle hans fæller. De stod i u-udslukkelige flammer, der brændte både krop og sjæl. I smerte løb de ud af kammeret, og forsøgte på hver deres måde at slukke ilden. Men den kunne ikke kvæles, den kunne ikke stoppes, selv da Logan sænkede sig i vand i tunnellen op, gav det kun en smule lindring. Naegast løb til og fra, forsøgte at ophæve magien, han gik i panik, prøvede at finde spor til at ophæve forbandelsen i gravkammeret, eller med ringen, men intet hjalp. Han måtte se sine venner brænde op, kun kort udskudt med magisk heling, og han kunne intet gøre. 
Da kroppene havde brændt noget tid, og spelunkerne havde tabt bevidstheden og burde være døde, rejste de sig atter. Med flammende øjne begyndte de at stavre afsted, og Naegast kunne efter lidt øvelse få dem til at følge sig, og således gik de ind i Seaquenn noget mindre sejrrige end sidst, Naegast fulgt af tre brændende, ukuelige zombier.
De må være blevet opdaget og hjulpet af Lyceums troldmænd, men Naegast huskede det ikke. Hans chok-tilstand havde taget hårdt på ham, og det var ikke sikkert han nogensinde ville blive den samme som før. Mange dage lå han katatonisk, mens præster og magikere forsøgte at afbøde hans psykose. I et brandsikkert kammer, som normalt blev brugt når evokerne trænede, lå de tre spelunkere under konstant opsyn. 
'''Det er som om der er to brande der kæmper mod hinanden i dem, mester Simeon
'''Gør alt hvad I kan for at redde dem, vi skylder dem trods alt vores liv
'''Katrina bed sig i læben, usædvanligt tom for ord.'''
Det tog en uge før deres skæbne blev afklaret, og endnu et døgn før de kom til bevidsthed. Flammerne og smerterne var væk, men de følte sig uendeligt trætte. Først da de kunne gå, fik de Naegast at se, for selv om man havde fortalt ham at de var i bedring, havde han reageret, som om han ikke hørte det. Men da han så Wojtek, Swarbrick og Logan træde ind i sit kammer, vågnede han af sin handlingslammelse, og tårerne fik frit løb. 
"Hvad er der sket med dig, Nae-gast? Du ser pludselig så gammel ud"
     
## Hvem var med 
*[Nae-Gast](Nae-Gast%20Oldknist.md)
*[Logan](Logan.md)
*[Swarbrick](Swarbrick%20Everwood.md)
*[Wojtek](Wojtek.md)
## NPC 
[Torrent](Torrent.md), [Tiljan](Tiljan.md),
## Treasure, Loot og XP 
Magisk udstyr fra Lyceum: spells til Nae-gast, rustninger til Swarbrick og Wojtek, styrkebælte til Logan
Lee Sidoneths ''bracers of armor +2, ring of swimming''
En ring fra Ildtyrannens sarkofag (''Ring of the Fire-Tyrant:'' ca. 3000gp som jewelry, beskytter mod hede og varme så længe den ikke giver skade hver runde) 
NB: XP måler aflæses nu mere intuitivt: der står den level I er, og hvor mange procent I er mod næste level
Hvad der gik tabt:
Nae-gast er ældet en del, og mister 1 stat-point af den traumatiske oplevelse. Vi ser med D6 hvor det ryger henne næste gang
Logan, Swarbrick og Wojtek har mistet deres '''ukuelighed''', men ser ellers ud til at komme sig over oplevelsen, dog med en smule frygt for ildangreb. Undervejs blev alle deres brandbare items brændt, og deres potions kogt ihjel. (Våben, armor, smykker og lign overlever).
'''UKUELIGHED'''Ukuelighed: stabiliserer automatisk på 0 HP, modstår varme og kulde, vind og vejr, blødende sår.
