#burning-sky

= Gallo's Fend og omegn =

I det sidste vagttårn i Alydi-gabet fandt de også en klar ordre til den ragesiske kommandør om at erobre første tårn, og derefter afvente galskabens rasen i Dassen. Derefter vil de vejrmagerne bryde frosten og resten af vagtposterne kan erobres. Medbringende en fange, Gluco (ragesisk værnepligtig), red de alt hvad remmer og tøj kunne holde så snart solen brød frem næste morgen. På vejen tilbage samlede de to soldater og Swarbrick op. Mortak kastede sig i luften på Tahisi og bød dem på gensyn næste gang de skulle komme i problemer.

De ankom trætte til Gallo's Fend i aftenmørket, og blev ført direkte op til en taktisk rådslagning hvor de kunne fremlægge de grumme, men ventede nyheder: Rageserne planlagde en invasion, og de kunne rykke når som helst. Ingen kunne rigtig sige hvad det var for en galskab rageserne ventede på, men man måtte sige at kølige hoveder og fornuft i nogen tid havde været en mangelvare ved hoffet i Bresk. Spelunkerne fik straks deres næste opgave, og før solopgang næste dag red de ud igen med proxy [Jinis](./Jinis.md), for at besøge [Lord Dashgoban](./Lord%20Dashgoban.md) og [Lady Timor](./Lady%20Timor.md) og bede dem leve op til den forsvarspagt de havde med Gallo.

De red i fuld fart gennem Pitchwood, hvor de blev overfaldet af røveriske tjære-feer. Det var nær ved at koste dem heste, penge og liv, men det lykkedes Swarbrick at nedlægge to feer og skræmme den sidste væk (den løb med Wojteks penge) og således forsvare sine faldne kamerater, mens Jinis samlede hestene sammen. Da de nåede dværge-lordens fæstning blev de pænt modtaget. Dashgoban havde ingen innvedninger mod at støtte Gallo, selv om det var mod kongemagten. Han godtog også Gallos plan om at Pitchwood Burg, en landsby der levede af at høste tjære fra skoven, skulle bænde årets høst af på floden, for at forsinke kongehærens fremrykning. Undervejs kom de også på en plan med at overtale tjære-feerne i skoven om at modsætte sig eventuelle hære der måtte forsøge at bruge skoven som rute, og Dashgoban lærte dem fakkel-tricket. Næste dag var således travlt optaget med at forhandle med mennesker og feer. Jinis var til al held en dreven forhandler, og for 300gp til feerne og et løfte om 1000gp til landsbyen, blev begge planer succesfuldt sat i værk og aftalt. De genfandt kroen de havde sovet på deres første nat i Gallo, og det var sidste nat inden beboerne evakuerede sig til Gallo's Fend. Derefter skulle de bruge et par dage på at nå Lady Timor. Selv om de potentielt kunne spare tid på at klatre eller flyve over Glasklipperne, vurderede spelunkerne at det ikke var deres force, og de valgte i stedet bjergvejen, trods stor sandsynlighed for at den var bevogtet. Og på anden-dagen, trygt inde i Timors land, blev de stoppet på en bro af Kloen. Endnu en sammenbidt, men selvtilfreds kommandør og hans 3 hellebardsvingende soldater. De forsøgte at tale sig forbi, men da Wojtek nævnte at de havde Jinis med, og kommandøren tørt bemærkede at det var en undsluppen fange og rigets mest eftersøgte mand, stoppede forhandlingen der, og Klo-kommandøren kaldte Rip frem. En stor pansret trold spærrede nu deres retræte. Med et par hviskede bemærkninger og blikke fik de smækket en plan sammen der så rigtig fornuftig ud: Wojtek og Swarbrick stromede trolden, og dækkede således for at Jinis kunne slippe væk. Samtidig spærrede Logan for soldaterne, og hestene på broen forhindrede at han lige blev passeret. Som bonus havde Jinis en gave fra tjære-feerne, og mens han red forbi trolden ramte han den med en eksplosion af brændende tjære, som splattede ud på de to halv-orker og antændte de Levende Sværd. Mens Swarbrick distraherede trolden, skar Wojtek vommen op på den, og snart var Rip delt i to stykker, hvis sammenføjning Swarbrick svitsede med sit brændende sværd. På den anden side af broen var Logan ved at fremvise sine defensive evner, og han fik afvæbnet et par soldater undervejs også. Kommandøren gik i direkte kamp med drage-troldmanden, men straks efter var han flankeret af sine trofaste våbenfæller, og soldaterne blev hurtigt nedlagt derefter. Kun en dag til, så kunne de nå Lady Timors hjem, og så var der også gået en uge og kongens hære kunne i værste fald være nået Gallos land. 
     

## Hvem var med
*[Wojtek](./Wojtek.md)
*[Logan](./Logan.md)
*[Swarbrick](./Swarbrick%20Everwood.md)

## NPC
Jinis

==Treasure, Loot og XP==
Inkvisitorens wand (hold portal-10charges), broche (absorberer force-skade, 40hp) og scroll (cleric). Muligvis lidt fra kloen og trolden.





NB: XP måler aflæses nu mere intuitivt: der står den level I er, og hvor mange procent I er mod næste level


'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-12-15](./2016-12-15.md) | [2017-01-12](./2017-01-12.md) |
