#burning-sky #log

```ad-info

* previous page: [2017-04-06](2017-04-06.md)
* current level: 6th
* xp: 80 %
* next level: 7th
* next page:  [2017-05-04](2017-05-04.md) 
```

# Vægtskålene vælter  
Spelunkerne fik hjælp af deres gamle ven, Morgan, der bar fløjet ind på Takisi. De kæmpede sig først op til klosteret, hvor de frustrerende diskuterede med en kvinde gennem et glughul i porten. Hun anklagede dem og Lyceum for at stå bag forbandelsen som passiviserede alle i dalen. Og ordensmestrene ville IKKE se dem. Så de måtte trille ned ad bakken igen med en opfordring om at stoppe forbandelsen og smide rageserne ud. Biblioteket fik de ikke megeet ud af, og de overnattede på kroen.
Næste dag besøgte de helernes hus, hvor den mystiske kvinde fra tidligere lå for døden. Hun fortalte dem mange ting, uklare og klare, mens hendes form skiftede mellem mand og kvinde og en væsen der mindede om to dragehoveder af tåge sat sammen ved halsen så de dannede et S.
"Jeg er Ligevægt. Jeg kan ikke holde dalen fredelig længere. Jeg dør, og vreden kommer igen. I har mødt andre som mig: gamle Ukuelighed, utilregnelige Galskab, måske flere? Vi kalder os [Trillith](Trillith.md), født af hvor moder i mørkets dyb, født af drømme. Vi kommer til verden som mareridt eller drømme, og det afgør vore væsen. Jeg kæmpede mig gennem porten til jeres solbelyste verden, og bosatte mig i denne dal for mange år siden, tyve vel. Jeg kan ikke give slip, jeg opgiver ikke forsvaret af min dal, selv om det måtte koste mig livet. Pas på, under stormen, i den fjerne dal, er vindens sønner stærke og udenfor min rækkevidde. Usynlige kløer stjæler folk ind i stormens skjul. Den har samlet sig i årtier, men snart går den ud i verden. Når jeg går bort, brydes roen. I kan kun hjælpe ved at være fredelige og hverken trække sværd eller magi."
Da konfrontationen med rageserne virkede uundgåelig, gik spelunkerne nu ud for at holde sig så rolige som muligt for at forstyrre Ligevægt mindst muligt. Men de måtte også se på om byens forsvar kunne forberedes, og holde øje med ragesernes lejr. Da de nåede muren hørte de horn og kommandoer fra lejren på den anden side. En ny leder var ankommet til lejren, ridende på et sært hårløst væsen. Han fik brudt den ugidelighed lejren lå under, og soldaterne gjorde sig klar til angreb i dobbelt tempo. Spelunkerne satte sig for at bremse dem ved mure, mens Morgan fløj til byen for at få indbyggerne til at gribe til våben (eller flygte). Han landede på klippetoppen for at slå på gong-gongen, men så at ragesiske soldater i byen også var fri af den unaturlige ro. Fire af dem kom op mod toppen, med korfatter Tashlanos som fange. Morgan stoppede dem inden toppen, befriede Tashlanos og nedlagde soldaterne. Så lød gong-gongen over Eresh og folk vågnede til dåd, samtidig med at rageserne med et brøl stormede muren. De fik nogle pile og ildkugler med på vejen, men spelunkerne var for få til at forhindre dem i at krydse eller gennembryde muren. General Signus' ridedyr udsendte et sonisk angreb der væltede muren under Swarbrick, og Naegast mistede hørelsen til en granat fra den enlige wyvern der var hærens luftstøtte. De opgav muren, og løb tilbage for at spærre eller holde broerne. Swarbrick fik samlet folk bag den nordligste bro og fik den spærret med et bål. Den centrale bro måtte spelunkerne så holde, hvilket gik for en tid. Men snart kom Signus ridende til det sted hvor kampene var hårdest, og med sit dyr rystede han spelunkerne med smertefuld lyd, og red så frem for at rydde dem af vejen. Men spelunkerne stod fast og samlet, ridedyret slog de ned som en stud i et slagtehus, og den skreg sit dødsskrig ud over floden. Men generalen var ikke alene, og med sine bedste mænd under sin kyndige ledelse var der få der ville kunne modstå ham. En enkelt uforlignelig sværdkriger nedlagde spelunkerne på stribe, og det så ud til at rageserne havde broen under kontrol. Men mens alt så tabt ud, stormede de kampberedte ereshianere frem for at tage broen tilbage med en vrede og kampvilje der havde været undertrykt i uger: Tashlanos, bageren og de to munke fra kroen var blandt dem. Det gav spelunkerne mulighed for at trække sig tilbage og puste ud et øjeblik. Selv den pacifistiske heler fra hospitalet var der, og han udrettede et lille mirakel med at få Logans hjerte til at slå igen efter at være blevet halvvejs kløvet. "Takket være ørnekorsets hemmeligheder!"
[[file:Signus.png]]
## Hvem var med 
*[Wojtek](Wojtek.md)
*[Logan](Logan.md)
*[Swarbrick](Swarbrick%20Everwood.md)
*[Nae-Gast](Nae-Gast%20Oldknist.md) 
*[[Morgan]]
## NPC 
## Treasure, Loot og XP 
Loot: 
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
