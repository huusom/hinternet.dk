#burning-sky #log

```ad-info

* previous page: [2018-10-04](2018-10-04.md)
* current level: 13th
* xp: 10 %
* next level: 14th
* next page:  [2018-11-15](2018-11-15.md) 
```

# Ved Drømmenes Port  
    
Naegast førte an i ritualet der tog hele dagen. Ved dets afslutning var der ikke fremkommet nogen store elementar-ånder. Men bjergene vibrerede, rystede nærmest, og små grusbunker bølgede rytmisk. De mærkede Verdensformer-Ormens nærhed som en guddommelig kraft, der var fuld af skabertrang og orden-ud-af-kaos. Bogodan trådte frem og kommunikerede med ånden, suppleret af de andre. Hvad vidste de om dette væsen, og hvordan skulle de få den til at hjælpe dem? De fortalte hvad de skulle, ned i trillithernes land for at redde eller dræbe Trilla, og de påkaldte sig ormens navn: Thuuga-el-Shembul. Med deres viden om dens vigtige rolle i spændingsfeltet mellem magi, natur og religion præsenterede de deres sag. Naegast fik også med magisk inspiration det indfald at syne Formenes Sang for ormen,som jo tydeligvis var rytmisk anlagt. "Ahh, min gamle sang, som jeg gav verden for at de ufaste kunne tage form", svarede Verdensskaber-Ormen. Bogodan bad med velvalgte ord om ormens hjælp til at få adgng til drømmeriget, og ormen indvilligede uden problemer. Således fik de et døgn til at samle forråd og udstyr før ormen skabte en enorm spalte ned i jordens dybeste dyb. I tillid lod de sig falde, og længe faldt de, indtil spalten var blevet som en tragt og efterlod dem ved indgangen til en smuk og sær grotte fyldt med glitrende krystaller. 
I grotten fandt de to drager af glas. De fortalte at de vogtede vejen til drømmelandet, og bad om ædelstene. Men Spelunkerne kunne eller ville ikke betale, og da Bogodan mærkede dragernes egoistiske selvoptagenhed og ondskab, anførte han et heltemodigt angreb på dem. Det blev en kamp Spelunkerne kom til at huske meget forskelligt: Naegast måtte kæmpe for at holde sig i live, og havde svært ved at gøre dragerne noget eller hjælpe sine fæller. Endnu værre gik det for Swarbrick, som først havde forsøgt sig med underdanig leflen men da kampen startede hurtigt blev blindet af skarpe reflektioner fra dragerne, for derefter at blive mast til plukfisk eller det der ligner, mellem en kraftvæg og klippevæggen. Men Bogodan og Logan fik imens fred til at kæmpe med dragerne, der som ventet var 'glaskanoner'. Da de var nedlagt kunne de gennemsøge grotten, hvor de fandt lidt skat, en farlig syre-sø, og over dem var klippeloftet midt i grotten erstattet af en blå himmel bag en kraftvæg.
Spelunkerne var allerede kommet langt i deres rejse til drømmeland, og de gav sig selv en pause her.   
 
## Hvem var med 
*[Logan](Logan.md)
*[Bogodan](Bogodan.md)
*[Swarbrick](Swarbrick%20Everwood.md)
*[[Naegast]]
## NPC 
* [Torrent](Torrent.md)
## Treasure, Loot og XP 
22,500gp i ædelsten, 1,500gp i små figurer af jade og lign, en blød ''+4 læder armor'' af røde drageskæl
XP viser hvor mange procent I er mod næste level
'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.
'''GALSKAB''' Dagligt kan man slå et fejlet Will save om runden efter.
