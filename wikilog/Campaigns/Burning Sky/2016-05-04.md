#burning-sky

# Et nyt håb fødes i Gate Pass 
Det var urolige tider i [Gate Pass](./Gate%20Pass.md). Den selvstændige by lå som buffer mellem Imperiet [Ragesia](./Ragesia.md) og elverriget [Shahalesti](./Shahalesti.md), og havde flere gange oplevet at blive erobret. Senest trak [Kejser Kultunge](./Kejser%20Kultunge.md) dog sine tropper ud efter to års modstandskamp, og de seneste 38 år har været fredeligere. Men nu forlyder det at den ellers udødelige Kultunge er død i udlandet, og i den sidste måned er det blevet tydeligt at den politiske situation er ustabil. I Shahalesti ser [Lord Shaaladel](./Lord%20Shaaladel.md) sikkert sin mulighed for at kunne udfordr sin gamle fjende mens kejserriget står svagt. Og i Ragesia mod vest gør de sig umage for ikke at fremstå svage, alt imens den politiske kamp om tronen ruller under overfladen. Den Øverste Inkvisitor, [Leska](./Leska.md), har startet Udrensningen, et omfattende forsøg på at registrere og uskadeligegøre magikere i Ragesia og dets nabolande. [Inkvisitor](./Inkvisitor.md)er med masker af bjørnekranier er allerede på vej til Gate Pass i den anledning, og byrådet har efter lang tids diskussion nået til den konklusion at det bedste er at lukke dem ind og lade dem gøre deres arbejde så man kan få fred. For de rejser i spidsen af en ragesisk hær på 10,000 mand. Imens arbejder den gamle [[The Resistance|modstandsorganisation]] på at modarbejde beslutningen.

Således mødtes en broget flok unge foran en lukket bar kort før midnat nytårsaften. "Giftæblet er lukket indtil det tidspunkt hvor indehaver Trehan Finner er frifundet for beskyldninger om at modarbejde bystyret." stod der på døren, og gruppen hilste halvhjertet på hinanden, mens de ledte efter en anden indgang end den der var spærret med påhamrede brædder. De forsøgte at bryde sideindgangen op, men inden de nåede så langt blev den åbnet indefra, og deres kontakt inviterede dem indenfor. Den solbrændte og blonde [Torrent](./Torrent.md) tog imod dem, og forklarede situationen over en nytårs-skål. Hellere end at kæmpe mod den ragesiske overmagt havde modstandshæren brug for deres hjælp på en anden måde, som bedre udnyttede deres diverse talenter. En spion var ankommet til Gate Pass, men hans kontakt blev myrdet for en uge siden. Fra liget havde de fået mødetid og sted, men det må forventes at spionen vil være utryg ved nye ansigter. Spionen har en mappe med yderst vigtig information, som skal videre fra Gate Pass til [Lyceum](./Lyceum.md), akademiet i den fjerne by Seaquen. Deri ligger den anden udfordring, for ikke bare er det en lang og farefuld færd, men bystyret har lukket for al udrejse for at kunne garantere at mistænkte troldmænd kan blive undersøgt af inkvisitionen. "Mødet finder sted om 1 time, 1 [Kvarter](./Kvarter.md) mod øst, i et [Sikringstårn](./Sikringstårn.md), spionen er en meget grim gnom ved navn [Rivereye Badgerface](./Rivereye%20Badgerface.md). Hans kontakt Peppin Tallmann er som sagt død". Længere nåede Torrent ikke før enkelte af hendes tilhørere pegede konspiratorisk mod loftet, som knagede lidt. Nytårsklokkerne ringede over hele byen, men ved hoveddøren lød en myndig stemme "Dør, et-to", hvorefter hoveddøren blev ramt af noget tungt. Men på det tidspunkt var de nysgerrige unge allerede oppe på førstesalen for at undersøge hvad der var los i kroens udlejningsværelser. Der kom de i kamp med ½orc spejdere, og det viste sig snart at de havde været ved at sovse etagen ind i brændbar olie. Hvad der så virkelig var skidt var at bygningen blev ramt af en eksploderende granat som rev huller i taget og antændte førstesalen. De nybagte modstandsfolk havde hænderne fulde med halvorker og ild, og snart galt de bare om at komme ud i live. Elvermageren fik lammet de krigere der var kommet gennem hoveddøren, så de lå og spærrede trappen op. Ild og røg fik nedlagt flere af dem mens de kæmpede sig hen til en udgang hvor en gangbro førte til nabohuset. Hvis ikke Torrent havde kunne opfriske de faldne, så havde historien måske endt her, men i stedet firede de sig alle ned fra broen og så ud på pladsen foran Giftæblet. De besluttede sig for at storme forbi de sidste to krigere på pladsen, men det løb dem koldt ned ad ryggen da de hørte hovslag på brostenene bag sig. Angrebsstyrkens leder var til hest, og han satte efter dem i nogle nervepirrende sekunder, for derefter at stoppe op og beordre "Lad dem løbe".

Gate Pass var ramt af kaos, eller rettere, et ragesisk angreb for fuld styrke. I luften over dem fløj skællede væsner i mørket, og ved porten få hundrede meter mod vest blev der kæmpet. Brændende projektiler fløj hen over deres hoveder, eller antændte huse bag dem. De stormede mod porten til næste kvarter, men på vejen brugte de alligevel tid til at hele de sårede og redde de der sad fanget i brændende huse. Da de kom til porten var der allerede en kødrand som ville væk fra faren. Men en drage dykkede mod porten, og forsamlingen spredtes i panik og nedtrampede stakler. Modstandsgruppen udnyttede chancen og løb igennem. Efter at havde afklaret en misforståelse hvor nogle i mørket troede at den ældre mand der eftersøgte sin væsel var en distræt ærkemager, nærmede de sig sikringstårnet.      
 
## Hvem var med
### PC 
*[Nae-Gast Oldknist](./Nae-Gast%20Oldknist.md)
*[Wojtek](./Wojtek.md)
*[Swarbrick Everwood](./Swarbrick%20Everwood.md)
*[Logan](./Logan.md)

==Treasure, Loot og XP==
No loot no Xp but plenty of fun

| previous | next |
| --- | --- |
| [2016-04-20](./2016-04-20.md) | [2016-05-11](./2016-05-11.md) |
