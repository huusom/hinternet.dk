#burning-sky

# The spelunkers go the distance against Kreven
Efter et øjebliks tavs spænding, hvorunder Bogodan fløj usynlig ind i grotten, eksploderede situationen til en lang og smertefuld kamp for livet. Mens de flammende slanger sang en fortryllende sang, fremkaldte [Kreven](./Kreven.md) en viljesvækkende tåge omkring Spelunkerne. Isdjævlen Velkiss tilbød telepatisk Spelunkerne at sælge informationer om Kreven og Udrensningens forsvar, og i sidste ende sænke sine parader mod hjemsendende spells. Men Spelunkerne kunne dårligt reagere, for de var presset mellem to slanger som var isvæsner skjult af illusoriske flammer. Flere af Spelunkerne var lamslåede af sangen fra ormene, og resten blev banket hårdt ned af den ene orms kolde ånde og vilde bid. Velkiss bombarderede dem med hagl, mens Krevens billede skiftevis nedkaldte mægtig magi over dem og talte til folk de ikke kunne se, kaldende uforståelige tekniske ordrer. 

Spelunkerne fik rystet fortryllelser af sig, og tog kampen op med ormene, Bogodan og Naegast samlede deres værdier og smed dem mod Velkiss. Men det viste sig at en [[Wall of Force]] ikke er den store hjælp mod en orm der kan grave sig under den. Samtidig dukkede en aldrende men spændstig sigøjner-danser op med en ½-ork bodyguard optændt af chaos-magi. Det viste sig at være [Koren](./Koren.md). Og nu gik det så ellers løs, med Korens forsøg på at lamme eller overtage Spelunkerne på skift, mens hun dansede en opmuntrende dans for sine allierede. Kreven begyndte at bruge sin skiveskærende spell der nu truede Spelunkernes lemmer hvert øjeblik. Den første orm døde, men eksploderede så i is og stenstumper i et område der dækkede over halvdelen af grotten og langt op af istunnellen. Det efterlod Spelunkerne svært skadede, og da Kreven fulgte op med et ''sonisk kædelyn'' for fuld kraft så de døden i øjnene. Deres støttende medbragte medhjælpere gjorde det så godt de kunne, men de var ved at være overmatchet. I frustration over sin begrænsede impact og ledelsens fumlen valgte [[Glorfindel]] her at fyre sine bedste angreb af, og så trække sig tilbage til hovedhæren. Naegast fik sendt Velkiss hjem, hvilket unægtelig hjalp på stillingen, og det lykkedes Logan og Bogodan at nedlægge Korens livvagt Magnus. Koren sendte så Naegast i panik løbende/klatrende op ad istunnellen, hvorefter hun selv måtte trække sig tilbage med en teleport, kaldende "Elskede, hent healerne!" til billedet af Kreven. 

Kreven begyndte at bruge lidt lettere magi som Enervation og Confusion, og de sidste stående Spelunker måtte nu enten nedlægge den sidste isorm, vel vidende at eksplosionen kunne dræbe dem, eller gøre noget ved Krevens magiske billede. Først fik Logan indhyllet det i tåge, hvilket fik Kreven til at bande, og til andre bemærke at han ville være tilbage straks, han skulle lige høre modstandernes dødsskrig. Men det gik han glip af. Bogodan opsøgte den paniske Naegast og fik ham beroliget. Sammen krøb de så langt op i tunnellen at de kunne håbe på ikke at blive ramt af eksploderende orm. Swarbrick greb fat i den faldne Logan og trak ham gennem ormehullet og om i sikkerhed bag Naegasts næsten glemte kraftfelt. Nu kunne de tilbageværende hjælpere søge helt ned i bunden af grotten, hvorfra de bombarderede ormen med hvad de havde tilbage af langtrækkende angreb, mens Naegast gjorde det samme fra den anden side. Ormen, som endnu ikke havde besluttet sig til hvilken af de tre grupper bytte den skulle tage, eksploderede så endeligt.

Spelunkerne skyndte sig at samles for at undersøge hinandens tilstand og sikre at de havde overlevet. De var mørbankede og drænede, og det føltes som et nederlag, men de havde stået ansigt til ansigt med en af verdens mægtigste magere, en (må man tro) ubesejret champion og hans udvalgte tropper, og de havde klaret den, de stod stadig efter 12. omgang.

I grotten var der ikke andet efterladt end Magnus' lig og det udstyr han havde haft. De hvilede stadig ud da [Xavious](./Xavious.md) Foebane i spidsen for koalitionen nåede Nålens Øje og mødte dem i grotten. "Tillykke, I har erobret isdalens ''scrying device''. Men efter planen skulle I sætte ud mod fæstningen midt i dalen inden deres modangreb starter. Det ser sku' ikke helt ud til at I overhovedet kan gå på egen hånd lige nu."
      
## Hvem var med
*[Logan](./Logan.md)
*[Bogodan](./Bogodan.md)
*[Nae-Gast](./Nae-Gast%20Oldknist.md)
*[Swarbrick](./Swarbrick%20Everwood.md)


## NPC
* Glorfindel, a [Solei Palancis](./Solei%20Palancis.md)
* [Torrent](./Torrent.md)
* [Katrina](./Katrina.md)
* [Tre Grædende Ravne](./Tre%20Grædende%20Ravne.md)

==Treasure, Loot og XP==
Uidentificeret cloak, belt, bracers, platemail og Greataxe

Oplysninger om [Kreven](./Kreven.md) og [Fæstningens Forsvar](./Fæstningens%20Forsvar.md) inklusiv et mentalt kort.[[File:Mental_map.png|thumb|Mentalt kort]].



XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2018-04-05](./2018-04-05.md) | [2018-04-19](./2018-04-19.md) |
