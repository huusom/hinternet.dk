#burning-sky

# Planen møder fjenden 
Spelunkerne blev næste morgen overrasket af deres gamle ven Julian, som gemte sig blandt de 30.000 elvere. De fik en kort snak, men tiden løb fra dem. Xavious holdt en velforberedt tale om at sikre at det var deres side og ikke Ragesia der skulle skrive historiebøgerne, og så gik Kol i gang med den mindst behagelige del af planen. Efter at have henrettet en fange, teleporterede han Dassen og Gate Pass hærene til den Opalinske Ødemark, hvor alt så fredeligt ud. Straks teleport tilbage til lejren, henrette fange nr 2 og teleportere Lord Shaaladel og hans elvere til ødemarken, teleportere tilbage, få samling på Sindaires tropper og Seaquens lille kontingent, henrette tredje fange og teleportere hele forsamlingen til hvad der nu var lejrens nordlige ende. Pyha.

Som del af hærledelsen blev Spelunkerne indviet i kommandoteltets hemmeligheder: Det store blå- og guld-stribede canopy-telt indeholdt en diskret nøgle, der ledte til den ekstradimensionelle fæstning hvor ledelsen kunne være i sikkerhed, og ikke ville kunne aflyttes eller overvåges.
General Gasparde opsøgte dem for at fortælle om sin mor (en ridder af Ørnehjertets orden, som havde prædiket at pligt og selvopofrelse var vejen til frihed- "Man kan overkomme meget ved at ofre sig"). Han medbragte også en præstinde der havde fået gådefulde syner:

''Jeg ser en to gange overvundet fjende skjule sig i lyset''

''Pas på et sent baghold, hvor guld-blå fjender forklædt uden masker ringer klokker for at melde deres ankomst''

Også [Diogenes](./Diogenes.md) og [Guthwulf](./Guthwulf.md) ville tale med Spelunkerne. De havde fået ansvaret for afhøring af fanger, og opfordrede derfor til at der blev hjembragt nogle høje officerer (ikke nødvendigvis i live, hvislede Guthwulf). Der var ingen der lagde begrænsninger på de to, så fremtidige fanger så ud til tilfældigt at blive udvalgt til et rænkespil af illusioner og fortryllelser i flere lag, eller minutiøs lemlæstelse af en af verdens førende torturmestre.

Men de havde ikke været længe i ødemarken før vejret som det første angreb dem. En støvstorm gled ned fra bakkerne, og sandblæste alle sårbare overflader. Sigtbarheden faldt, vejrtrækning blev udfordret, og det blev farligt at sidde stille for længe, for sandet klistrede sig til folk og gjorde dem til omvandrende sandstøtter hvis de ikke børstede det af hele tiden. Mortak måtte opgive sin overvågning i luften. Spelunkerne var spredte, men blev samlet af lanterne-archons som bad dem møde i kommando-teltet.

Da de ankom, var diskussionerne allerede livlige. Rageserne havde ligget på lur, og angreb nu lejren fra tre sider. Der havde været Ragesiske tropper ude i bakkerne, og den allierede hær var overmatchet i vejrmagi som nu besværede dem kraftigt. "Hvordan kunne det ske? Hvordan kunne Leska vide hvordan og hvornår vi ville ankomme?" Er det sådan at føre krig mod et geni?

Fra vest rykkede en stor styrke af barbariske humanoider frem, og mellem dem udøde, golems, oozes og elementals. En stor udfordring for de konventionelle tropper. Fra øst rykkede let infanteri frem i bakkerne, skjult af glas-stormen, og nordfra var meldinger om hovslag og vrinsken, men ingen havde endnu set General Titus' ryttere.
Efter noget uenighed blev det afgjort at elvere og treants skulle tage veststyrken, og der ville også Spelunkerne starte slaget. De andre steder ville de møde ryttere med ryttere og fodfolk med fodfolk. Spelunkerne fik Tiljan med som støtte, den erfarne wayfarer ville kunne teleportere efter hjælp, eller flytte partiet fra en del af slagmarken til en anden (eller i sikkerhed). Kol udfordrede de Ragesiske vejr-magere, men kunne ikke stoppe stormen, kun mildne den så styrken aftog I selve lejren.

Spelunkerne forberedte sig med magi og brave ord, og da de rykkede ud for at møde fjenden var elverne allerede foran dem. Det tog dem nogle minutters vandring henover en ujævn slagmark før de fandt modstand. Små enklaver af skygger sneg sig omkring for at finde sårede eller svage modstandere de kunne dræne livet fra og omdanne til nye skygger. Spelunkerne gik straks i kamp, og med bomber og radiant energi fik de hurtigt blæst tropperne fra hinanden. Swarbrick opdagede også at han elskede denne type kamp, hvor store mængder overkommelige modstandere var tæt omkring ham. Til gengæld var han ikke så vild med de uforudsigeligt lange pauser til den næste modstander blev lokaliseret, som krævede han holdt nøje øje med sin rage og udmattelse. Allerede mens de sidste skygger blev destrueret, kom falankser af skelet-spydmænd rendende og videreførte kampen. Kol fandt fornyet værdi i ''Blade Barrier'' ved den lejlighed.

Der fulgte et kort pusterum, så vandrede de længere ind i slaget. Omkring dem lå pulveriserede elvere, knuste treants og rester af ubestemmelige monstre og udøde. Men fremme var slagmarken en kraterdækket ødemark, og flygtende allierede soldater 
begyndte at blive et jævnligt syn. En trio af brændende golems kastede ildgranater hundredevis af meter omkring sig, og knuste systematisk enhver modstand de stødte på. Omkring dem løb grupper af bugbear, goblins, gnolls og lignende som ivrigt tog sig af svage og flygtende tropper. Julian sneg sig ind på en af disse grupper og kulde-bombede den, men fik ikke et rent hit. Snart var han og Kol på flugt fra selvsamme deling, og Kol fik for anden gang glæde af sin nye ven sværdvæggen. Swarbrick og Mortak gik så efter den første golem, som allerede havde sat dem som mål også. Men den golem var som et fæstningstårn- stor, hård, næsten usårlig, og hårdtslående på niveau med Spelunkernes værste modstandere. Det forekom Swarbrick at golemmen måske kunne svækkes, hvis dens brystharnisk blev fjernet. Inde bag det kunne man ane en kraftig ild, som måske kunne være et svagt punkt. Med dødsforagt kom Julian løbende, sprang op på den rygende stenbunke og pillede lidt ved beslagene, og brystpladen faldt dump til jorden. Det viste sig dog ikke at svække golemmen så meget fysisk, derimod åbnede det muligheden for at Kol kunne sende det drivende ild-element hjem. Så kampen rullede videre, indtil Kol i andet forsøg fik taget energikilden fra golemmen og sendt den hjem.

Spelunkerne kiggede på hinanden. Der var allerede brugt mange kræfter, og slaget så ud til at vare timer endnu. Forude var endnu to næsten-usårlige golems, og tanken gjorde dem trætte. Tiljan spurgte om de ville flyttes et andet sted hen. 



## Hvem var med
*[Julian Assasinge](./Julian%20Assasinge.md)
*[Swarbrick](./Swarbrick%20Everwood.md)
*[Kol](./Kol%20Hakkavod.md)
*[[Mortak]]


## NPC

==Treasure, Loot og XP==

Alle Spelunker har fået en assistent som kan passe deres telt og klargøre dem til kamp. Der er tale om unge mennesker som er meget benovede over at tjene så mægtige helte, men også folk der ikke må komme på slagmarken. De er alle level 6 spellcasters med en primærstat på 16. Det giver jer følgende spells for cleric/druid/wizard: 1st-3rd level spells: 2 each, 4th-6th level spells 1 each. For en sorcerer bliver det 4 1st level, 3 2nd, 3 3rd, 1 4th 1 5th.



; Ukuelighed: Stabiliserer automatisk på 0 HP, modstår varme og kulde, vind og vejr, blødende sår.

; Galskab: Dagligt kan man slå et fejlet Will save om runden efter.

| previous | next |
| --- | --- |
| [2019-03-07](./2019-03-07.md) | [2019-03-28](./2019-03-28.md) |
