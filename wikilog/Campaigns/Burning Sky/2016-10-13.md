#burning-sky

= Tredje og sidste akt? =

Med stor tilfredshed så spelunkerne næste morgen hvor langt Tiljans lyrespil gennem natten havde bragt tempelbyggeriet. Fundament og grundplan fremgik nu tydeligt, og der var masser at gå i gang med for håndværkere og præster nu. Snart efter var de vidne til henrettelsen af en ostalinsk gruppeleder for "Ragesiske Sympatier", som Lyceums troldmænd åbenbart havde fundet lejesoldaternes ledere fri for. Pickens Frankart klagede atter over troldmændenes undertrykkende stil, og samlede en betragtelig kreds af lyttere omkring sig. Mindre end to uger tidligere, havde han efterfulgt Jess'es henrettelse med råbet "Det bliver ikke den sidste", og det var klart at han kunne samle flere bekymrede tilhørere for hver gang. Spelunkerne tog diskussionen op, og med retorik og tankeledende magi fik de afledt en pæn del af tilhørerne, men det var tydeligt at Pickens selv var overbevist om sagens alvor og egen retfærdighed.

For at hjælpe lidt på sagen forsøgte de atter at opspore pyromanen i sydbyen, og denne gang lykkedes det at lokalisere årsagen til en rotteart som havde en usædvanlig varm ånde, og hvis tænder kunne slå gnister. Rotterne kom fra sprækker i undergrunden, som muligvis hang sammen med den vulkanske aktivitet i området med de gamle ruiner. Spelunkerne dræbte så mange rotter de kunne finde, og advarede de lokale om problemet. Det skulle nok have lettet stemningen i byen, men nye hændelser skulle snart bringe den nedad igen.

Om aftenen udkæmpede Katrina og Nae-gast en længe ventet duel. Den nye stjerne, der som et naturtalent kæmpede effektivt men med høj underholdningsværdi, mod skolens velkendte langtidsstudent, der generelt var betragtet som havende alle evnerne, men kun en del af viljen. Det var en lejlighed for Nae-gasts kammerater til at spille al deres guld på ham, for de troede på deres loyale rejsefæller, og håbede at Katrina ville tabe med vilje som en del at sit store arbejde for at få de Ukuelige Spelunker til at fremstå bedst muligt. Som så ofte før i sine dueller fik elveren fumlet sig i gang og blev belønnet med nogle stikflammer over nallerne. Det meste af publikum forventede at Katrina ville afslutte duellen kort derefter, men der fulgte en langstrakt og spændende kamp hvor den røde troldkvinde gang på gang kom et sekund for sent, stod en tomme for langt væk, eller modsvarede Nae-gasts angreb med et ilde dækkende forsvar. Elveren kæmpede det bedste han kunne, så sveden stod ham på panden, og fingerkramperne var kun sekunder væk. Men han holdt ud, og vandt, til stor jubel, for han var stadig vellidt blandt de flittige piger og de dovne fyre. For Wojtek var aftenen nok den bedste han kunne huske. Ikke bare var han i ly for regnen og hans liv ikke direkte truet. Næh, han havde vundet flere penge end han havde kunne drømme om i sit gamle liv (eventuel usandsynlig arv undtaget), og i venners lag drak og festede han til han måtte transporteres hjem på et båre-lignende kraftfelt af en studerende ved navn Tenser.

Efter denne festivitas gik næste dg hurtigt fra en træt morgen til en hektisk kommen-i-tøjet, og snart stod de i den friske havluft på vej til Wayfarernes teater-galleon. Alle de andre fra rådslagningen kom også, sammen med byens øvrige honoratiores. I en magisk teatersal, på de billige pladser, sad de så med Katrina og så Toteh Topecs Prøvelser. Giorgio spillede hovedrollen som orc geomantiker, men sTiljan havde fået rollen som en af de tre hjælpende magikere. Første akt var lidt fladt, og Wojtek trak op på dækket for at få lidt luft, mens de andre gav andet akt en chance. Da pausen startede inden tredje, og [Katrina](./Katrina.md) snakkede løs, bemærkede de at [Giorgio](./Giorgio.md) gik bagom publikum og op på dækket... med blodryppende hænder! De kastede sig med op, og det var heldigt. For Giorgio havde skumle planer, og to halv-orker til at sørge for at han kunne udføre dem i fred. Wojtek bemærkede den suspekte situation, og råbte de to vagter an. Det kom snart til vold, og en skjult halfling snigmorder nedlagde Naegast så hurtigt at han ikke nåede at reagere, selv om han siden mente at have hørt hendes skridt henover dækket. Katrina var med oppe og hjælpe de to krigere Swarbrick og Wojtek, men Giogio lukkede den magiske portal til teatersalen, så der ikke kunne komme flere til hjælp. Derefter gik han i kaptajnens kahyt og aktiverede skibets teleport-mekanisme. Spelunkerne kæmpede for at komme forbi de to halv-orker, men de leverede disciplineret modstand, nedlagde Swarbrick og sendte Wojtek på flugt langs rælingen, forfulgt af en stor tilkaldt skolopender. Katrina forsøgte at snige sig usynlig ind i kahytten da Giorgio gik ud, men hun blev afsløret og var nu i en yderst sårbar situation, mens Wojtek styrtede i vandet. Flammerne slikkede henover skibet som en forsmag på hvad der var på vej. Nede i bølgerne sank Wojtek mod bunden, tynget af sin rustning. Men han fik fat i et reb i vandet, og fik hevet sig op en en robåd der vuggende lå bundet til galleonen. Han klatrede op i den, og fandt den fyldt med døde, nøgne elvere. Let rystet klatrede han op ad skibssiden, parat til at give sit liv for at stoppe Giorgios tarvelige plan. Men så galt skulle det ikke gå! Netop som alt virkede håbløst, fik Madame Sheela (wayfarernes leder) portalen åbnet, og Lyceums fremmeste troldmænd sprang op, lammede alle på dækket og fik ryddet det, så teleportationen blev afbrudt.

Tredje akt blev således ikke spillet. Galleonen sejlede i havn, mens brise og regn blev til storm. De to halvorker var døde, men spelunkerne genkendte dem som to de havde mødt i Paradrim Dogwoods selskab da de første gang besøgte Lee Sidoneth. Simeon ville gerne forhøre Giorgio, Torrent ville se om der var sket havnemesteren noget (han var ikke mødt op til stykket) og spelunkerne kunne så passende løbe ned i sydbyen og pågribe biomantikeren Paradrim til et forhør.

## Hvem var med

*[Swarbrick](./Swarbrick%20Everwood.md)
*[Wojtek](./Wojtek.md)
*[Nae-Gast](./Nae-Gast%20Oldknist.md)


## NPC
[Torrent](./Torrent.md), [Tiljan](./Tiljan.md), [Katrina](./Katrina.md)

==Treasure, Loot og XP==




Et læs potions, en plate mail og måske lidt mere på vej?


NB: XP måler aflæses nu mere intuitivt: der står den level I er, og hvor mange procent I er mod næste level



'''UKUELIGHED'''Ukuelighed: stabiliserer automatisk på 0 HP, modstår varme og kulde, vind og vejr, blødende sår.

| previous | next |
| --- | --- |
| [2016-10-06](./2016-10-06.md) | [2016-10-27](./2016-10-27.md) |
