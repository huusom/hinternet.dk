#burning-sky

= Blandt væksttankene (under Stormenes Dal) =

Spelunkerne fandt en dør i et mægtigt relief på den ene væg i klippespalten, et relief der viste storm- og vind-ånder nedkaldt og fanget i fysisk form. Lynfælden var lidt bitter, men døren gav adgang til et utroligt og enormt underjordisk laboratorium. Række på række af tanke med grønt slim og menneskelige skikkelser i, 50 eller 100 af dem, med gangbroer højt over dem, kæder og slanger her og der. På venstre side et lige så stort område med større tanke, hvor væsnerne lignede ufærdige voksfigurer eller blege flodheste, og på højre side en enkelt 30 meter lang tank, hvor slimet nu kun dækkede bunden. Lyset flakkede, grønfarvet af de mange tanke. Brændere og kogende væsker stod på hylder her og der. Det kan ikke undre at spelunkerne ikke opdagede det da en minotaur halv af luft og kød ("both flesh and not") sneg sig ind på dem. Med mægtige sving af en kæmpe hammer knuste han såvel eventyrere som glastanke. Fra tankene kravlede svage fiskemænd, som minotauren ingen hensyn tog til. Den næste tank der knustes udspød en nøgen gnom i skødet på Logan. Han forsøgte at beskytte den hjælpeløse kæmpebaby, men minotauren slog alt ned på sin vej. Gnomen trak sig væk fra kampen sammen med Bellok, men minotauren stormede med et lumsk grin og ben som hvirvelvinde lige gennem Logan og hen til de to sårbare og ubevæbnede hjælpere som begge blev nedlagt i næste hammersving. Nu var minotauren dog i fast form og lidt forpustet, og Swarbrick udnyttede dette til at sætte så mange slag in på ham at minotauren aldrig rigtig kom sig over det. Den kæmpede lidt videre, svækket, men flygtede så ned mellem tankene, som den knuste for at forsinke Swarbrick. Men barbaren ignorerede glasskår og fiskemænd og slog minotauren ihjel.  

De fik liv i gnomen, men desværre ikke i Bellok, som tredje gang ikke kunne undvige sin skæbne. Gnomen huskede dog ikke meget af hvordan han var endt i tanken, og kunne kun med lidt besvær genkende nogle af tingene i laboratoriet som sine. Efter et hvil gik de videre af en stor dør til et flot rum i to etager. I det store frie rum overdem hang en skulptur i porcelæn og metal af flammebringerdragen og stormjagerørnen i jagt på hinanden. Oven over det kunne man se den blå himmel som gennem en akvariebowle. Hvis det da ikke ligefrem var et akvarie. Kol mente nok der var passeret en haj deroppe lige før.

Ellers var rummet en læsestue med reoler, stole og lave borde. På den halve etage ovenover, hvor man kunne se ned mod døren, var stole samlet i en halvcirkel omkrig en rengjort tavle, og et skrivebord i fineste orden stod tomt undtagen for et blækhus og en hvid fjer. Nysgerrige og spændte gik spelunkerne rundt, og ingen af dem bemærkede at skikkelser begyndte at bevæge sig ude i laboratoriet.


## Hvem var med

*[Logan](./Logan.md)
*[Swarbrick](./Swarbrick%20Everwood.md)
*[Kol Hakkavod](./Kol%20Hakkavod.md) 


## NPC
[Bellok](./Bellok.md)

==Treasure, Loot og XP==

En lidt for stor warhammer



XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2017-05-18](./2017-05-18.md) | [2017-06-08](./2017-06-08.md) |
