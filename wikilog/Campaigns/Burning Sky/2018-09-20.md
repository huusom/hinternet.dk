#burning-sky

# Legenden går igen 
Trillithen Begær legede nærmest med spelunkerne, og de kæmpede med sig selv og hinanden når de ikke lod sig lamslå af hendes udstråling. Det var alt de kunne gøre at forhindre Etinfi i at samle faklen op da Logan tabte den, og med sit velkendte sværd-vip sendte Swarbrick ham ind i Begær, hvorefter den gale seela stod lamslået den næste tid. Bag dem kæmpede Danser og Årvågenhed/Ukuelighed, men Danser gik af med sejren. Begær pegede mod den kolossale statue af Kejser Kultunge og sendte et opstemmende telepatisk skrig: "Se, vores sejr!". Og fra statuen kom en slank pladeklædt kriger frem, ubetydelig lille i forhold til bronze-kæmpen. Den vendte et par gange og fløj så atter ind i statuen. Så strømmede trillither op fra jorden, uden faste former, lignede de fleste uformelige slanger eller i bedste fald humanoide flyvere. De strøg alle op til Kultunge-statuen og lod sig opsluge af den. Metamorfosis skælvede "Så mange brødre og søstre, jeg føler mig...så anderledes". Så tog kolossen sit første skridt i et trommehindesprængende hvin af vredet metal. Statuen løftede sin fakkel op i luften, og den antændtes!

Med hvert skridt knuste Kultunge nu krigere under sine fødder, og fra faklen sendte den ildstorme først den ene vej, og så den anden vej, og altid efterlod de kun aske. De få der forsøgte at stoppe den fandt hurtigt at den var usårlig, og galskaben i at kæmpe mod en 30meter høj bronze-kolos stod klart. Byens indbyggere løb skrigende væk, og de gæstende krigere gjorde ikke meget bedre figur. Elverne foretog en kæmpende tilbagetrækning, og der blev hurtigt nedre plads omkring spelunkerne, som i sidste øjeblik fik hjælp fra de helte de havde reddet fra fængslet dagen før. De fik nedlagt Begær og Danser, og stod nu næsten alene mellem den enorme statue der så ud til at ville udslette Gate Pass. Etinifi kom til sig selv, og jublede over det bizarre syn.

Måske havde Spelunkerne hver især engang drømt om muligheden for at kunne måle sig i kamp med den legendariske kriger, kejser og general, men næppe på denne måde. Kultungestatuen kom mod dem, og ud over de få helte i ryggen kom Metamorfosis også til sig selv. Hun gav dem flyveevne, og voksede Bogodan til dobbelt størrelse. Sammen fløj de gennem Kolossens beskyttende ildskjold og begyndte at lede efter et svagt punkt. De forsøgte sig uden held på armene, og gik derefter mod hovedet, hvor det store ar i lysere messing fremstod som et potentielt mål. Kultunge ramte Metamorfosis med et øksehug fra faklen som næsten tog livet af hende. Spelunkerne bankede for fuldt kraft mod hovedet, og selvom Bogodan blev banket langt væk af en lussing (alle lussingers moder?) fik de ramt kolossen så hårdt at den kortvarigt stoppede op. Fra hovedet kom den slanke kriger-trillith Sejr ud, fægtede kortvarigt med dem og trak sig så tilbage. Kolossen gik atter i gang, men med hjælperne på baglinjen fik Spelunkerne undgået at blive knust helt. Med endnu en byge af slag mod hovedet fik de slået det helt af, og kolossen sank ned på det ene knæ, og tabte sin fakkel. Den stod stille i et åndedrag eller tre, og Spelunkerne angreb den i hjertet uden held, i benene med noget held og så atter mod armene. Etinifi forsøgte desperat at få fat på den enorme fakkel for statuens fødder, men den var naturligvis alt for stor til at han kunne rykke på den. Kolossen samlede den atter op, og da Bogodan fløj ned for at afvæbne den, greb den ham med sin frie hånd og klemte livet ud af ham. Lynsnart fik de angre banket armen så hårdt at den bevidstløse paladin faldt til jorden. I dette desperate øjeblik fandt Metamorfosis uanede kræfter, og hun forstørrede Logan til han var næsten på højde med Kultunge. De to  giganter stødte sammen med et brag, men kampen var ovre før man vidste det- kolossen havde teleporteret Logan ned i den anden ende af kvarteret, hvor han snart genfandt sin normale størrelse. Swarbrik fløj ind foran bronze-statuen og nægtede at lade den passere videre, og nu var det ham der blev forstørret til titanisk niveau. Med en serie slag fra det levende sværd, nu større end træerne i Innetnodar-skoven, slog kæmpe-Swarbrick statuen fra hinanden, og gennemborede dens hjerte. Han mistede balancen, og mens han snublede baglæns skrumpede han atter til normal størrelse. Bronze-Kultunge faldt til jorden, næsten ugenkendelig i sin forvredne form. Men fra den kom Sejr flyvende, med sine to vinge-formede sabler foran sig. Logan kæmpede sig tilbage så hurtigt han kunne, men der var flere hundrede meter endnu, og han kunne næppe nå frem og hjælpe Swarbrick. Metmorfosis var også faldet om bag dem. Var det nu op til en slidt halv-ork med et træsværd alene at stoppe en trillith med det ildevarslende navn Sejr?     

 

 




## Hvem var med
*[Logan](./Logan.md)
*[Bogodan](./Bogodan.md)
*[Swarbrick](./Swarbrick%20Everwood.md)


## NPC
* [Årvågenhed](./Årvågenhed.md)
* [Metamorfosis](./Metamorfosis.md)


==Treasure, Loot og XP==





XP viser hvor mange procent I er mod næste level

'''UKUELIGHED''' stabiliserer automatisk på 0 HP, modstår varme og kulde, vind og vejr, blødende sår.

'''GALSKAB''' Dagligt kan man slå et fejlet Will save om runden efter.

| previous | next |
| --- | --- |
| [2018-09-13](./2018-09-13.md) | [2018-10-04](./2018-10-04.md) |
