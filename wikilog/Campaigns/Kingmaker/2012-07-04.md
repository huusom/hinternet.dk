#kingmaker #log

```ad-info

* previous page: [2012-06-27](2012-06-27.md)
* next page:  [2012-07-11](2012-07-11.md) 
```

# En længe ventet Konfrontation (Den trojanske trillebør)  
 
Det tog lidt tid at få gennemgået skaderne på [Olegs Handelspost](Olegs%20Handelspost.md), men når det kom til stykket var nybyggerne sluppet billigt. Folk hjalp gerne hinanden, og reparationsarbejdet var allerede igang endnu mens hexerne hvilede sig. Galen satte stor pris på Olegs forudseenhed, da han fandt at den snu handelsmand allerede havde hjembragt nye reagenser til alkymisten. De fik den fulde historie om røvernes tilbagekomst med den frygtede [[Kronhjortekongen|Kronhjortekonge]] i spidsen. Denne gang havde de skudt Benny, en af [[Kesten Garess|Kesten]]s vagter, og truet med meget mere blod hvis ikke beskyttelsespengene blev betalt igen, dobbelt op og nu stod Oleg selv for transporten. 
Der dannede sig jo hurtigt omridset af en plan for hexerne, en plan som forblev et omrids til de nåede røverborgen fire dage senere. Med de nye folk som kuske på vognen med varer til røverne, kunne Galen og Aleister skjule sig under tæpper i vognen og således lave et overraskelsesangreb når røverne kom ud for at hente vognen. Planen led lidt under røvernes manglende opmærksomhed og store uvilje mod at skulle ud af fortet. De insisterede på at vognen blev kørt ind, og så sprang planen frem i al sin enkelhed: inde i borgen gik eventyrerne straks i gang med at overfalde de uforberedte røvere der troede at der nu vankede vin og friske madvarer. Blandt røverne stak en enkelt ud, en dyster metrosexuel tatoveret kårde-fyr. Han fik hurtigt lukket op for en gitterport, og derefter trukket sig tilbage bagerst i borgen. Nu kom et brølende monster af en [[Owlbear|uglebjørn]] løbende ud af sit fængsel og begyndte at sprede blod og smerte blandt hexernes trænede krigere. Selveste Hronk måtte ned at ligge undervejs. Mens de fik nedkæmpet bjørn og røvere med ild og sværd, foregik der sære ting bagerst i borgen. Først forsvandt den fimsede fyr derned, så dukkede en gråhåret fyr op og gik også fra kampen (og blinkede han virkelig til Aleister, eller var det en hallucination?) og endelig dukkede en barmavet fyr med kronhjortekranie på skallen op og råbte på vin, før han begyndte at skyde vores helte ned som ænder i en tønde. 
Da konkluderede de i fællesskab at de havde sejret nok for i dag, og der ikke var nogen grund til at fortsætte efter legen var god. Da fulgte en velkoreograferet exit, hvor Lantor igen viste stor styr på heste og andre transportmidler, mens dværgen måtte sprinte de sidste meter, gribe bagerste vognaksel, og så derfra kæmpe sig op til Galens overbærende hjælp. Vognen knaldede ned ad bakkevejen, med pilene flyvene efter sig, desværre inklusiv et par træffere. Efter et par minutter stoppede Lantor vognen (for at passe på hestene? eller bare uden for pile-afstand?), og de brød leende sammen i adrenalin-susets greb.
## Hvem var med 
### PC 
*[Ollix](Ollix%20Stormhorn.md)
*[[Hronck]]  
*[Galen](Galen%20Jabir.md)
*[Aleister](Aleister.md)
*[[Lantor Edgeborn|Lantor]]
## Treasure, Loot og XP 
'''XP''': 950
Se [Ny XP-Liste](Ny%20XP-Liste.md)
Skat: I første omgang ikke noget. På den anden side fik de vogn, heste og røver-loot med ud fra røverborgen igen.
[Kingmaker_ The Plot](Kingmaker_%20The%20Plot.md)
