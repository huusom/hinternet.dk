#kingmaker #log

```ad-info

* previous page: [2012-07-04](2012-07-04.md)
* next page:  [2012-08-01](2012-08-01.md) 
```

# Grønbæltet er vores !   
 
Mens de sad der på deres vogn og afventede en reaktion fra banditterne, dukkede Torque op (han var åbenbart blevet tabt af vognen på vejen). Han trængte alvorligt til at afreagere på noget ondskab, så de aftalte at de sammen ville udfordre bakkens zombier om natten, hvis ikke banditterne angreb dem inden. Så da den lyse sommernat havde sænket sig, lunte-sneg Galen sig op ad bakken for at vække et kuld [[zombie]]r, og snart var han i småløb på vej tilbage til vognen med fire usoignerede udøde efter sig. Zombierne kæmpede fantasiløst, og prøvede at klatre op i vognen til det lækre varme kød, hvilket gav Torque og Lantor mulighed for at hakke dem i stykker undervejs. Galen nåede at opdage at hans zombie-kølle var ganske uvirksom, og Lantor kastede sig ud fra vognen i en dramatisk dødsscene som han håbede på at vagterne på borgen så. Da zombierne var klaret rettede Galen blikket mod borgen, og så et lysglimt slukkes da porten blev smækket i ! Nu måtte de forvente at der var røvere på vej til dem, men i mørket kunne de ikke se nogen. De efterlod vognen, og søgte ly blandt træerne: Galen og Lantor hver for sig på jorden, mens Torque søgte dækning i et træ. Alt var nu overladt til Galens skarpe hørelse og Torques mørkesyn (som jo desværre har en begrænset afstandsstyrke). Minutterne gik med svedige håndflader, og først efter en halv times tid bemærkede de at nogen havde sneget sig ind på vognen, som de nu undersøgte. Da stormede de tre ordensmedlemmer afsted, først så stille så muligt, men snart i fuld firspring. Galen blev taklet fra siden af en brølende mand, og de rullede sammen rundt i ganske lang tid. Lantor hakkede den første røver midt over, og Torque kom for at dække ham. Et stort brød stormede frem fra skjul og bankede sin kølle ind i Torques hjelm. En røver på vognen skød omkring sig med sin bue, en plan som ikke kunne have meget succes undtagen på allernærmeste afstand. Men netop da blev vognen klart oplyst, da Ollix meldte sin ankomst med en fortryllet, lysende armbrøst-bolt der landede i vognen. Den sidste røver, den tatoverede metrosekser fra tidligere på dagen, stormede direkte mod Ollix med kården forrest, og tildelte ham et væmmeligt sår. Lantor hoppede op i vognen og tog sig af bueskytten, efter han og Torque lynhurtigt havde dræbt den store mand, som virkelig skulle have taget lidt mere end en lædervams på til sådan en kamp. Torque løb Ollix til hjælp, men han var allerede på vej ind i skoven, med kården efter sig. Galen kom også luntende tilbage, og det blev nu efter spændende eftersøgning i skoven, hvor alle forsøgte at snige sig rundt og samtidig finde de andre. Da Lantor så kom med den lysende bolt og kastede et afslørende lys over skovbrynet, sprang kårdefyren fra sit skjul og forsøgte at skræmme Lantor med en kastet kniv. Det virkede ikke, Lantor sprang efter ham og hakkede sit store sværd dybt ind i et træ som banditten var så fræk at gemme sig bag. Torque ville hjælpe, men løb omkring for at forhindre fyren i at stikke af, hvilket gav ham en åbning for at løbe forbi Lantor mens han hev sværdet ud af træet. Lantor halsede efter mens han huggede vildt om sig, hvorved han så kom i vejen for Torque. Men snart efter var banditten omringet, hvilket han stoppede ved at gennembore Lantor et par gange med kården så han styrtede til jorden. Galen og Torque forsøgte at holde ham på stedet, og nu dukkede Galens mystiske angriber op og hjælp dem med at nedlægge metro-kårde-fyren, som de senere hørte hed Dovan.
Den nye mand var en bred gråhåret mand med et lodret ar nedover ansigtet. Han præsenterede sig som [Akiros Ismort](Akiros%20Ismort.md), og fortalte at han var færdig med at være bandit nu, og i stedet ville hjælpe dem med at nedlægge [Kronhjortekongen](Kronhjortekongen.md) og de sidste banditter i fortet. Akiros' plan var at han skulle vende tilbage med vognen og dens last af vin og fortælle af resten af banditterne døde eller flygtede i kampen hvor vognen blev erobret. Så ville de sidste banditter, og i hvertfald deres chef, snart ligge døddrukne, og åbne for et simpelt direkte angreb på fortet fra hexernes side. Den plan var hexerne med på, omend Torque sendte fyren en længere undersøgende blik, på vagt efter enhver form for bedrag.
Efter at have kæmpet både dag og nat tog det hele den følgende dag før alle hexerne var udhvilede og i form til at storme borgen. De satte sig og så på solnedgangen sammen, og begyndte så at "snige" sig op ad vejen til fortets port. Lantor lagde forsigtigt en hånd på porten, og mærkede med glæde at den blot stille gled op. Der var ingen velkomstkomite, og den første røver de så var en vagtpsot der sad forsumpet på jorden op ad væggen i en åbning mellem to rum. De sneg sig frem for at gokke ham, men det viste sig at være Akiros som markerede et "shh!" med pegefingeren for munden, og derefter udpegede de to retninger der var banditter. De besluttede at gå direkte efter kronhjortekongen, og så lade Galen holde vagt mod den retning hvor de øvrige banditter skulle være. Røvernes frygtindgydende leder lå i et lille skindklædt rum der lugtede af vin og pis. Selv druksovende havde han den hornede hjem på hovedet og sin bue i hånden. Lantor stoppede de andre og hviskede :" Var det ham her vil skulle have i live, eller en af de andre?", hvilket uheldigvis gav banditkongen tid til at fyre en pil gennem låret på den store kriger. Ham her skal bare dø, råbte Ollix og Torque, og så tog de fat. Røverlederen var ferm til at forsvare sig og skyde med bue samtidig, men hans tilstand af beruselse ødelagde træfsikkerheden noget. Han var dog i stand til at sætte pile nok i Lantor til at denne måtte kaste sig i dækning ude af rummet, storme ind igen, for endelig at falde for den syvende pil. Ollix smuttede fra dette blodbad for at hjælpe Galen, som var kommet i kamp med den zombie-vansirede ridder [[Falgrim Sneeg]] efter at have nedlagt to berusede røvere. Samtidig kunne Ollix så sende Akiros ind for at hjælpe den pressede Torque, som kæmpede en nervepirrende lige kamp med den hårdt sårede, deliriske hornede røverleder. Med Akiros hjælp fik Torque dræbt kronhjortekongen, og i rummet ved siden af lykkedes det at få nedlagt Sneeg uden at han fik varige men. Akiros vist dem hurtigt rundt i borgen, så de kunne sikre sig at den var fri for banditter. Den sidste fyr lå endnu i sit eget friske blod på udkigsposten der hørte til porten. Så fik de en natmad og en forsinket nattesøvn. 
Næste dag spankulerede de rundt i borgen, ''deres borg'', stolte og med hovederne fyldte af drømme om en fremtid som mægtige borgherrer. Borgen var jo bare et træfort omkring en ældre stenkonstruktion, og der hvilede en zombie-forbandelse over bakken, men ellers lå den jo fint der på bakken, med god udsigt, adgang til en stor sø mod syd, og med en placering som kunne blive en praktisk ny base når man kom længere væk fra Olegs handelspost i udforskningen af området.
Røverne havde ikke sindsygt meget skat, kun simple varer som træ og søm, en enorm masse pile og lidt småædelsten hos kronhjortekongen. Akiros kunne bekræfte at der boede en uhyggelig, dyrisk mand i kælderen, og at meget af byttet lå dernede. Med en dyb indånding tog de hul på udforskningen af kælderen, som viste sig at være en dyb jordhule med tre aflange murværksrum strækkende sig ud derfra. I hvert af rummene lå kassevis af røvernes bytte. "Han sidder i loftet", sagde Torque, og de kiggede alle op og så en udmagret og nøgen gammel mand som med tæer og fingre dybt inde i loftets jord holdt sig fast på loftet halvanden meter over dem. Han gnæggede lidt, og før de havde set sig om var de overrendt af bidske myrer, anført af en enkelt mandsstor myre som satte "tænderne " i Galen. De to ild-elskere Ollix og Torque fik nu hurtigt brændt de små myrer væk, mens Lantor forsøgte at banke gamlingen af loftet. Nu viste det sig så at gulvet var omdannet til et minefelt af pigge, som man ikke bemærkede før man stod i dem. De fleste at hexerne fik sår i fødderne, og manden på loftet gravede sig så dybt ind i jorden at Lantor ikke længere kunne nå ham, mens han fik loftet til at danne stalakmitter som faldt ned over krigeren. De satte nu manden under beskydning, mens kæmpemyren fik sin bekomst, og han reagerede ved at skifte form til en [[Wolverine|jærv]], som sprang ned på Lantor og slog ham omkuld med solid skalle. Den lange mand landede oven i gulvets pigge og viste med et frygtindgydende eksempel at dette ikke var et sikkert sted at falde om. Jærven rasede mod Galen og Torque, kastede alkymisten omkuld, Torque stod atter alene og kæmpede for sit liv (og resten af ordenens), men Galen kunne endnu støtte med en granat, og det var nok til at få vilddyret fældet. I døden skiftede den tilbage til den sørgeligt udseende dyriske mand. De spekulerede på om han kunne være [Bokken](Bokken.md)s voldelige broder, men aldersforskellen måtte være mindst 10 år, så det var måske usandsynligt.
Med endnu en sejr klemt ud af et truende nederlag kunne de mærke hvordan tilliden til egne evner voksede. Nu var det bare at aflægge beviser på kronhjortekongens endeligt til Oleg og handelspostens indbyggere, og måske sværdherrerne i Restov. Kroppen ville de nedkaste til gespenstet ved det gamle færgeleje, og Falgrim Sneeg måtte tilbage til [Kesten Garess](Kesten%20Garess.md) og formentlig derfra til en rettergang i [Restov](Restov.md).
## Hvem var med 
### PC 
*[Ollix](Ollix%20Stormhorn.md) 
*[Galen](Galen%20Jabir.md)
*[Torque](Torque%20Firebrand.md)
*[[Lantor Edgeborn|Lantor]]
## Treasure, Loot og XP 
'''XP''': 1800
Se [Ny XP-Liste](Ny%20XP-Liste.md)
Skat: 
Magisk og ID'et: 2 CMW potions, Hjortehjelmen (+2 perception, flatfoot et ranged mål indenfor 30 fod en gang dagligt, bonus til Erastil-folk?), amulet of naural armor +1
Magisk uden ID: Kårde, 2 potions (Oxe), Bue (KHK), leather armor (KHK, består af skørt + kappe)
Guld og grønne skove: Lånt healing potion (Akiros Ismort), MW studded leather (med bar mave), MW longsword, KHK: 141gp + 250æp, Øvrige: 78gp, 130æp, legetøj
I kælderen ligger desuden varelager svarende til en velvoksen butik, samt 4500cp, 2050sp, 804gp, 21pp og 2900æp (i alt 4174gp).
[Kingmaker_ The Plot](Kingmaker_%20The%20Plot.md)
