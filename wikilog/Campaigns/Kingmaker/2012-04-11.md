#kingmaker #log

```ad-info

* previous page: [2012-04-04](2012-04-04.md)
* next page:  [2012-04-18](2012-04-18.md) 
```

# Det gamle tempel og den ny magiker  
 
I [Olegs Handelspost](Olegs%20Handelspost.md) var der endnu en nytilkommen, men denne gang var det en ung fyr med en kopi af sværdherrernes charter til udforskning af regionen. Ollix Stormhorn hed nye friske fyr, og han var så sød og ligefrem at han havde charmeret hele handelsposten allerede, undtgen den naturligt vrisne Oleg selv. Derfor var der heller ingen tvivl blandt de resterende udforskere at han skulle være med i gruppen på lige fod med dem, og de glædede sig over hans ankomst og den dermed mærkbare styrkelse af deres samlede magiske kræfter. Han fik dog ikke del i den betragtelige skat de havde hjembragt, og som nu skulle deles. Galen stod for med et kyndigt og skarpt øje at vurdere tingenes værdi og deres magiske evner. Der var faktisk adskillige magiske objekter i kisten, og til deres overraskelse identificerede Oleg den spinkle messingring med perlen som Svetlanas vielsesring, hvormed de så også havde en 1000gp konto hos Oleg at gøre godt med. Da sagerne var delt ud, brugte de et par dage til at hvile ud og fylde provinattaskerne op, før de atter drog ud på kortlægning af egnen, nu med Ollix til at hjælpe Galen med at brænde fjenderne med magisk ild. Gov erklærede sig for syg til at tage med, hvad der muligvis var en undskyldning for at få mere tid alene med det smukke sværd der var ankommet til ham fra Restov.
Gruppen rejste ind i skoven for at søge efter det glemte [[Erastil]]-tempel. Igen var det Galens skarpe øjne der ledte dem på sporet, og gennem et tæt krat kom de til en brolagt plads med et stort algefyldt bassin, og nedbrudte trapper der ledte til en stor grotte i et klippefremspring der var udskåret som gamle Hjorthoved. De så sig om efter trusler netop som en vred bjørn sprang ind i lysningen med et brøl. Taktikken var den sædvanlige: Thrent op foran bæstet, hvorefter alle skyder bolts og kaster ild efter den. Carajou følte Erastils velvilje og afleverede en ubrudt række fuldtræffere på bjørnen, så den til sidst slap Thrent og udåndede. Utroligt nok forvandledes bjørnen til en gammel mand i dødsøjeblikket, for derefter at blive til knogler, og så til støv. Med bjørnens død kom en forvandling over templet, som især var synlig i bassinet, der nu var helt klart. De der drak af det liflige vand, fandt hurtigt deres kræfter igen, og de overnattede på de hårde sten før de rejste videre på eventyr.
De rejste stik vest endnu en dag, og næste nat blev Galens skarpe sanser overlistet af en kulsort ulv med onde røde øjne. Ulven fik dog ikke nedlagt sit bytte for hele lejren var advaret, og efter at have forsøgt at nedlægge Ollix i stedet stak ulven af i den mørke nat. Videre mod vest kom de til en doven flod der stank af rådne æg, den kendte Skunk-flod. De fulgte stinkeren til udspringet, en 20-30 meter bred lavvandet sø med dampende varmt vand og svovldunstende mudder. Thrent forklarede sine venner hvordan den slags floder ofte havde guld skjult i mudderet og begyndte at si den tykke brune slam. Resten af gruppen holdt vagt, eller snuppede sig et lækkert fodbad. Der var dog tre [[Frog, Giant|kæmpestore frøer]] ved søen, som følte at deres territorium blev invaderet, og de mandsstore amfibier kastede sig over den mudderstjælende dværg. Da de opdagede truslen og fandt våben frem, lavede den ene frø et skin-angreb mod Allick og Ollix, og fangede så Ollix med sin tunge. Så skød Allick frøen lige gennem hovedet, og lod den synke til bunds i sin egen sø. Carajou og Galen vadede ud for at hjælpe Thrent, som grotesk nok blev slugt af en frø på hans egen størrelse. Da hverken Thrent eller frøen kunne flytte sig i den situation, valgte frøen at opkaste dværgen på Carajou, og den blev naturligt nok slagtet og findelt for sin manglende respekt.
 
## Hvem var med 
### PC 
*[Ollix Stormhorn](Ollix%20Stormhorn.md)
*[Carajou](Carajou.md)
*[[Galen|Galen Jabir]]
*[Thrent](Thrent%20Rasnor.md)
*[[Alick]] 
## Treasure, Loot og XP 
'''XP''': 850 
Bemærk: Nyt XP goal, Se [Ny XP-Liste](Ny%20XP-Liste.md)
Skatten var mest idenfikation: der er en spellbook til evt. betaling af den første troldmand der bosætter sig i handelsposten og betjener de opdagelsesrejsende. Den grønne træring viste sig at være en ring of swimming. Hverken wand, bolts, fe-støv eller scroll blev identificeret, men de er nok lækre alligevel.
[Kingmaker_ The Plot](Kingmaker_%20The%20Plot.md)
