#kingmaker #log

```ad-info

* previous page: [2012-06-20](2012-06-20.md)
* next page:  [2012-07-04](2012-07-04.md) 
```

# Selv-respekten Genfindes 
 
Næste dag gik de atter ind i tornekrattet, fast besluttede på at tage deres vrede ud på goblindruiden som gjorde krattet til sit hjem. Han dukkede da ganske rigtigt snart op, og med snærende tornegrene og rullende ildkugler pressede han gruppen ind i en kedelig fastlåst situation. Lantor fik mast sig frem til den lille fyr, og indgik nu en aparte nærkamp mellem manden med det store sværd, og den lille vævre goblin der adræt piskede ham med et våben af den pureste ild. Torque bukkede under for det massive ildangreb, hvilket gav plads til at ildkuglen trillede væk fra gruppen, og Galen kunne komme Lantor til hjælp, så de sammen kunne dræbe druiden. Aleister havde tilbragt meget af kampen ophængt i krattet, men nu kom han i sidste øjeblik (hvorfor er det altid i sidste øjeblik?) Torque til hjælp. Halv-orken blev reddet, goblinen fik hovedet kappet af, og med sig derfra tog de hans magiske mixturer og den kære lille kappe han havde på. På vej tilbage besluttede Lantor sig for at charmere den stridbar hest der også var fanget i krat-labyrinten. Snart spiste den af hans hånd, og måske fik han der en ven for livet.
Endnu en nat gik i stirgelunden, og de tomme maver knurrede. Aleister mente han hørte lyde ude i mørket, som af vandrende flokke af kødfulde geder eller får. Han trak endda Lantor med ud i mørket, men de fandt kun lidt løse spor, og ingen spiselige dyr. Næste dag gik med nye forbindinger og kontakt-med-jorden healing fra Aleister. Alle gik på søgen efter mad, men uden held. De mødtes igen, men Aleister var væk. Torque kiggede nærmere på dyresporene fra natten, og meldte ud at det drejede sig om mindst tyve goblins, med en del [[Goblin Dog|goblinhunde]] i front, på vej mod vest. De blev enige om at optage forfølgelsen så snart Aleister kom tilbage. Da han gjorde det var han belæsset med gulerødder og friske fisk. Som den eneste havde han krydset goblin-broen, og fandt deromme en del mad, men ingen goblins.
Forfølgelsen var en udfordring, ikke fordi sporet var svært at følge, men fordi de ikke kunne indhente de små bastarder, og samtidig gruede for hvad skade de kunne gøre når horden rendte på en gård eller en rejsende. Dagen efter fandt de spor af kamp: 4 døde goblins og to døde jagthunde. De fortsatte sporenstrengs uden at undersøge kamppladsen nærmere. 
Den følgende nat blev de forstyrret af sære fe-væsner: små fyre og piger med græshoppe bagkroppe, som elskede fiol-musik og snakkede uden sammenhæng. Galen takkede for musikken med en flaske absinth, og Aleister fik et løfte om at de ville vise ham en stor guldskat når han havde gjort dem en tjeneste. Al deres snak om de onde is-feer der regerede vinteren håbede de så på bare var snak. Efter en smule søvn den nat hankede de atter op i bagagen og fortsatte mens de spiste de sidste fisk og rødder. Den ene fe, Georg, dukkede da op og sendte dem på en decideret genvej mod nord, goblinsporet havde spredt sig og var ikke væd at følge længere, så de gik direkte til Oleg. Da de endelig kunne se [Olegs Handelspost](Olegs%20Handelspost.md) var de lettede over at se det manglende goblinangreb.  
Der var folk samlet om en vogn som de fyldte med fine varer og værdier. Der var nogen overraskelse og forskrækkede miner da Grønbæltets gæveste eventyrere atter stod ved handelspostens porte efter 14 dage uden livstegn. Vognen var tiltænkt ingen ringere end [Kronhjortekongen](Kronhjortekongen.md), som i mellemtiden havde skudt en af fortets vagter og truet med meget mere udgydt blod hvis ikke betalingen faldt. Hexordenens mestre rystede på deres hoveder, og da gjaldede goblinernes angrebsråb fra alle sider. Goblins stormede ud af de nærmeste buskadser, og over bakkerne kom andre goblins ridende på goblinhunde. Partiet forsøgte at få de forsvarsløse gennet ind i handelsposten, og tog derefter opstilling foran porten. Da ramlede den ene bølge af goblins mod dem efter den anden. Nogle tog den direkte nærkamp, andre var mere snedige og fandt sig gode poster at beskyde gruppen fra. Omkring dem og bag dem var der til tider goblins der måtte stoppes inden de fik klatret over palisaden, antændt en hytte eller lignende. Kampen kulminerede i et opgør mellem hexerne og den mandsstore goblin-leder. Hexerne kæmpede med livet som indsats, udmattede og svært sårede fra de første 15 goblins de havde overvundet. Men den store goblinkriger var ikke så frygtindgydende når det kom til stykket, og efter lidt dansen rundt og nogle parader fra Galen, kunne elveren prikke ham med sin kårde, og skabte derved en åbning for et halshuggende kraftslag fra Lantor.
Da de sidste goblins var nedlagt eller tog flugten, kunne de fire modige mænd se omkring på de folk hvis liv de utvivlsomt havde reddet med en klar tanke, en anstrengende march og en kamp med livet på linjen. De var stolte, succesfulde og tilfredse en stund.
## Hvem var med 
### PC 
*[Torque](Torque%20Firebrand.md)  
*[Galen](Galen%20Jabir.md)
*[Aleister](Aleister.md)
*[[Lantor Edgeborn|Lantor]]
## Treasure, Loot og XP 
'''XP''': 1500!!!
Se [Ny XP-Liste](Ny%20XP-Liste.md)
Skat: potions og en lille kappe fra druide-goblinen, en sej hest og måske lidt småting fra den overvundne horde.
[Kingmaker_ The Plot](Kingmaker_%20The%20Plot.md)
