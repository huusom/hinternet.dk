#kingmaker #log

```ad-info

* previous page: [2012-04-11](2012-04-11.md)
* next page:  [2012-04-25](2012-04-25.md) 
```

# Ind og ud af Narlmarch-skoven  
 
Hex-ordenen brød sig ikke meget om den stinkende kilde, så de tog dværgen på nakken og begyndte hjemturen til Olegs. På vejen slog de omkring Erastilstemplet i skoven, hvor de måtte sande at det helende basin ikke længere var helende, men dog stadig friskt og rent. Snart efter mødte de en [[Wolverine|jærv]], som sad og kiggede underfundigt på dem, og som sneg sig væk før de havde besluttet sig for hvad de ville gøre. Carajou mente det måtte være et tegn til ham, og han fulgte jærvens tydelige spor til en græsklædt lysning, hvor sporene fuldstændigt forsvandt. I stedet fandt han en græs-dukke der forstillede ham selv, en dukke der tydeligvis havde krævet en kniv og et par hænder at lave. Hvor kom den nu fra?
 
Derfra rejste de via banditlejrens vadested (som de overvejede at navngive til noget mere mundret) ud i bakkerne og hjemad. Men i bakkerne blev de udsat for at groft overfald, hvor bueskytter beskød dem fra to sider, mens den blonde bandit [Falgrim Sneed](Falgrim%20Sneed.md) red rundt og så truende ud. Pilene ramte hårdt og præcist nok til at presse de opdagelsesrejsende til det yderste, og da halvdelen af dem jagede mod den ene gruppe bueskytter, red ridder Sneeg ned og begyndte at hugge efter Galen, som dog fik undveget de fleste slag. Kun ved at Ollix og Thrent hold sig skjult et stykke tid, for derefter at dukke overraskende op på kamppladsen, lykkedes det dem at overvinde banditterne. Sneeg stak af, men til gengæld sikrede de sig to fanger som de lærte meget spændende om [Kronhjortekongen](Kronhjortekongen.md) fra. På turen hjem blev Allick så gode venner med de to røvere, at han snart havde lovet dem deres frihed og givet dem en række forslag til en ny karriere. 
Helt så godt blev røverne ikke taget imod ved [Olegs Handelspost](Olegs%20Handelspost.md). De fleste, ikke mindst Oleg, mente nok at røverne retfærdigvis måtte have deres straf, ved reb eller sværd. Sagen blev dog afgjort da [Jhod Kavken](Jhod%20Kavken.md) tog røverne i forsvar og fortalte om sine planer om at bruge dem som vagter og konstruktører når Erastil-templet i skoven skulle restaureres. Røverne måtte tjene præsten for deres fornødenheder i 6 måneder, besluttede Hexerne, før de kunne gøre sig fortjent til at træde ind som almindelige borgere i det samfund de forventede ville være opstået omkring handelsposten til den tid. Til gengæld var der kommet varer hjem, og nye indkøb skulle gøres. En belønning for de ”overvundne” kobolds var også ankommet fra [Sværdherrerne](Sværdherrerne.md), til stor glæde. 
[[File:Hugtandsflænser.png|thumb|Hugtandsflænser]]
Efter nogle hviledage fulgtes de med røverne [[Tim og Bom]], og Jhod Kavken, til Erastiltemplet i skoven, og videre derfra rejste hex-ordenen sydpå. Der fandt de en hule med spor af et stort vildsvin omkring, og de lagde sig på lur i håb om at nedlægge den navnkundige Hugtandsflænser. Mørket faldt på, og et enormt svin kom gryntende hjemad, stoppede forsigtigt op og vejrede efter nye lugte, og stormede så direkte ind i den busk der skjulte Galen og gik til angreb på elveren. Om det var al hans krudt den kunne lugte, er ikke til at vide. Men Thrent og Gov sprang frem fra deres skjul for at omringe svinet og tage livet af det hurtigst muligt. Gov gjorde en god start ved at såre den kraftigt i bagbenet, og snart kom der også hjælp oppe fra træerne: lys fra Ollix, bolts fra Allick og en kampklar ranger med speciale i dyredrab i form af Carajou. Hugtandsflænser kæmpede imod, den forsøgte at finde en udvej i cirklen omkring den, men lige meget hjalp det, og snart lå den død efter en serie dræbende slag mod hovedet. Carajou rensede den enorme flæskekrop, mens Thrent støttede ham med råd og forslag. Så lastede de kroppen op på pakdyrene og rejste hjemad inden dyret blev uspiseligt. 
På vej op gennem bakkerne øst for skoven kom de til et sted hvor [[Tornefloden]] havde slidt sig mange meter ned i landet, og en bro krydsede den kløft der var kommet. Men broen virkede for vakkelvorn og usikker til at de kunne få dyrene over, og de skiftede retning ind i skoven for at benytte banditvadestedet igen. Snart var de tilbage hos Oleg og kunne stolte overdrage den døde gris til gamle [Vekkel Bensen](Vekkel%20Bensen.md).
## Hvem var med 
### PC 
*[Ollix Stormhorn](Ollix%20Stormhorn.md)
*[Carajou](Carajou.md)
*[[Galen|Galen Jabir]]
*[Thrent](Thrent%20Rasnor.md)
*[[Alick]]
*[[Gov]] 
## Treasure, Loot og XP 
'''XP''': 500; Ollix opskrevet til 3350 xp inklusiv dagens optjening
Bemærk: Nyt XP goal, Se [Ny XP-Liste](Ny%20XP-Liste.md)
Skatten blev delt eller brugt, inklusiv de 300gp fra Restov, men nu vanker der snart en belønning fra Vekkel Bensen: magiske pile, Woo!
[Kingmaker_ The Plot](Kingmaker_%20The%20Plot.md)
