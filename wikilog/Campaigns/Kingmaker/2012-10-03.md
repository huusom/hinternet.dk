#kingmaker #log

```ad-info

* previous page: [2012-09-26](2012-09-26.md)
* next page:  [2012-10-10](2012-10-10.md) 
```

# Bitter og svær midvinterkrise  
 
Rygterne forlød at de minesøgende dværge allerede var i gang med at bygge i bakkerne, under 20 mil fra [Kings Crossing](Kings%20Crossing.md). Trods den dybe sne rejste Aleister, Torque og Chûnk ud for at undersøge om det var korrekt, byde dværgene en midvinterskål, og lige checke at der ikke blev svindlet med mineudbyttet. Rejsen var streng, indtil Chûnk med forfrosne fingre bad [[Gorum]] om at skærme dem mod kulden. Derfra var det bare hårdt arbejde. Dværgene befandt sig ganske rigtigt i en mine hvorpå de var ved at bygge et tårn. De bekræftede fundet af guld, men understregede at de dårligt var begyndt at bryde malmen endnu. De var nu oppe på knap 20 dværge der arbejdede med minedrift og byggeri, og selv om hexerne rejste derfra med lidt ærgrelse over den lave skattebyrde de havde givet dværgene, havde de også forventninger om at der ville rulle guld deres vej snart. Og så var det jo værd at huske at der var et befæstet område i nærheden hvis nogen en dag skulle plyndre Kings Crossing.
På hjemvejen mødte de for første gang de berygtede [[frost-feer]], i form af små levende snefnug der kølede de trætte krigere ned med kuldestråler indtil de fik dem skudt ned. 
Hjemme i KC blev de opsøgt af [[Kesten Garess|Kesten]], som bad om deres hjælp en sen aften. Han var på sporet af [[Gyronna]]-kulten, men ville gerne have mere kompetent back-up (og måske sikre sig mod efterfølgende kritik fra sine overordnede?). Da de var klar, var Kestens hjælper Esben forsvundet fra hvor han observerede et par af de hovedmistænkte. Torque fulgte sporene i den gennemtrampede sne, til de nåede udkanten af byen. Der skiftede sporene karakter: Esbens forsvandt, og i stedet kom der tegn på at noget tungt var blevet trukket henover sneen. Længere fremme så Aleister et svagt lysglimt oppe fra [Roff Tesken](Roff%20Tesken.md)s hus, der ellers stod tomt for tiden. Der var flere spor omkring huset, og de sparkede sig ind i huset så Roffs skilt ("Ikke hjemme. Besøger syge slægtninge")fløj af og ramte dværgen. Huset var koldt, mørkt og gabende tomt. Men et svagt lysskær kom fra døren til det store værksted. Fire gange stormede de døren før slåen gav sig, og de væltede ind til en uhellig seance. I en noget speciel udklædning stod en midaldrende gråhåret dame hen over den bundne og blødende Esben, der lå på en bunke småsten. Seks kvinder, et bredt udsnit af KC's befolkning, stod og messede, mens de fulgte hovedpersonens optræden med spænding. Forfærdet over afbrydelsen, men jo ikke overrasket, nedkaldte madam Niska ''"De 1000 sårs forbandelse"'' over Aleister. Dernæst blev hun ramt af en pansret dværg i fuld fart. Aleister talte til kvinderne nede i salen, og advarede dem mod at bruge vold eller gøre modstand. De tøvede, så på hinanden, og afventede situationen. Torque løb til Esben og reddede formentlig hans liv. Niska trak sig væk fra dværgen og nedkaldte negativ energi omkring sig, hvilket også ramte et par af damerne, og kastede Esben tilbage i koma. Torque reddede ham igen. Derefter opildnede hun kvinderne til modstand mod de dominerende og troløse mænd, og de trak knive og løb råbende og hysteriske frem. Kesten, Ollix, Chunk og Torque forsvarede sig mod kvinderne, og i første omgang fik de to sidste lejlighd til at udnytte de lette modstanderes sårbarhed, men efterhånden som de fik overtaget begyndte de at slå mere skånsomt tilbage på dem. Niska fortsatte med forbandelser (Inkompetence-forbandelsen ramte den uheldige Esben) og sådan, mens himmelske spyd og jordiske hamre slog efter hende. I et sidste desperat forsøg ramte hun en cm forbi Chûnk med sin ofringskniv, før dværgen nådesløst tog livet af hende. Der fulgte en del oprydning, men da først de fem af kvindernes liv var sikrede, og de sidste to helt døde, overlod de fangerne og sagen til Kesten.
Resultatet blev at kvinderne blev idømt en offentlig undskyldnings-seance. Kesten rapporterede også at Roff Tesken havde haft affærer med to af de involverede kvinder, og alt desværre tydede på at han var stukket af med sine ejendele og Hexmarks forskningsbudget.
Bedre blev det ikke da de måtte indse at [Oleg](Oleg%20Leventon.md) og [Svetlana](Svetlana.md) ikke kunne hjælpe med regeringen af [Hexmark](Hexmark.md) mens de sad isolerede i handelsposten. De besluttede at hente dem snart, men i første omgang var løbet kørt. Trods midvinterfesten blev det en beklemt måned, der afsluttede med at de måtte brænde møbler og bøger for at holde varmen. Dette ressourcespild kunne tydeligt ses på det økonomiske resultat: Der blev intet bygget, intet tilføjet til riget, og ingen penge sparet op.
 
## Hvem var med 
### PC 
 
*[Ollix](Ollix%20Stormhorn.md)
*[Torque](Torque%20Firebrand.md)
*[Aleister](Aleister.md) 
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''':  1200xp (Ollix dog kun 1000xp)
Skat: 
Niskas dagger og 36gp, Gyronnas chrysoberyl-sten (muligvis uhellig?)
## Hexmark 
Control DC: 25 Treasury: 10BP 
  ''Economy''+23 ''Loyalty''+10 ''Stability''+15  -2 penalty til alle tre pga Olegs Handelspost
  Net consumption:0 Unrest:0
Cities:
Kings Crossing (Mill, Smithy, Brothel, Tannery, Library, 3 Houses) pop: 2000 , 200gp value:
[Kingmaker_ The Plot](Kingmaker_%20The%20Plot.md)
