#kingmaker #log

```ad-info

* previous page: [2012-03-21](2012-03-21.md)
* next page:  [2012-04-04](2012-04-04.md) 
```

# En præst kommer til byen, og mere udforskning  
  
Da de unge opdagelsesrejsende vednte tilbage til [Olegs Handelspost](Olegs%20Handelspost.md), var deres bestilte varer ankommet. Som en positiv overraskelse, udleverede [Kesten Garess](Kesten%20Garess.md) dem en dusør på 500gp fra [Sværdherrerne](Sværdherrerne.md) for deres indsats mod røverne i skoven. Sværdherrerne udlovede nu en 300gp dusør for at tage hånd om kobold-problemet. Derudover havde eventyrernes effektive indsats fået håbene op andre steder, og både Oleg og den gamle jæger [Vekkel Bensen](Vekkel%20Bensen.md) havde [[Stolen Lands opgaver|opgaver]] som de gerne ville have dem til at løse, med en belønning i udsigt. En midaldrende Erastil-præst var også ankommet. Han hed [Jhod Kavken](Jhod%20Kavken.md), og havde tilsyneladende planer om at slå sig fast ned i handelsposten, hvis beboerantal var i gang med en eksplosion. Først småsnakkede han bare med gruppen om religion og det landlige liv, men ved deres næste besøg i posten afslørede han viden om et forsvundet Erastil-tempel i Narlmarches-skoven, som han gerne ville genopbygge, hvis eventyrerne skulle finde og sikre området.
Men arbejdet hobede sig op, og de opdagelsesrejsende smuttede atter afsted med ridedyrene læssede med forråd og hvad kortlægningsgrej de havde råd til. Nu gik turen mod nord-vest til de befandt sig tilbage i Brevoy, og derefter tilbage med en mere direkte vestlig retning. Undervejs blev Thrent angrebet af en skov-ooze som han bærmest trådte i, men egentlig fare var han ikke i. De fulgt udkanten af skoven mod vest, og rejste så igennem den nordligtse del af Narlmarches-skoven. Det var en uforglemmelig tur, hvor skjulte bjørne-fælder lå hvor man mindst ventede det, og igen gik det hårdest ud over Thrent, mens Galen fik vist sit værd ved faktisk at kunne åbne fælderne uden de dramatiske anstrengelser som de muskuløse krigere måtte ud i hvis de sammen skulle tvinge en fælde op.
Ude på den ande side af skoven, fortsat i vestlig retning, befandt de sig atter på en stor græsslette. Hovedparten af den var ubeskrivelig kedelig, men Thrent reddede dem fra en lang og kedelig rejse ved at huske at deres charter fra Sværdherrerne kun bad dem udforske 36 mil vest for handelposten, og det havde de efterhånden passeret. Inden de vendte om, holdt de pause ved et buskads af bærbusk, som var fuldstændigt goldt på denne årstid. Inde i buskadset fandt Galen en gammel varde, som han ville lade være i fred. Så skulle han nok bare ikke have nævnt dens eksistens til en teenage halv-ork med drømmen om at blive til noget stort! Gov gravede egenhændigt stengraven op, mens Alick tøvende fortalte dem om gravens historie: en typisk [[tiger-nomade]] grav, hvis alder lettest lod sig bestemme ud fra indholdet. Gov hev et skelet op, iklædt en nedbrudt skind-rustning. Kraniets knuste side antydede dødsårsagen, og derudover fandt Gov kun en ring af grønt træ, som han straks tog på. Symbolikken i ringen, en ål og en frø i kamp, var svær at tolke.
[[File:Owlbear2.jpg|right| Hvem ville ha' en krammer?]]
Herfra rejste de syd-øst over sletten og derefter øst gennem skoven. Der fandt de [[Tornefloden]]s udspring i et stenleje, efterfulgt af et meget bugtende løb. Syd for floden fandt de det relativt friske lig af en skovhugger/jæger, fastklemt under et fældet træ som han tilsyneladende var ved at lave til en fælde. Tåben havde fået fastklemt begge ben under træet og var død, med tømmerøksen liggende lige udenfor hans rækkevidde. Gruppen blev enige om at give manden skylden for de mange belastende bjørnefælder i området lige nord for, og havde derfor ikke megen medlidenhed med ham.
Næste dag brugte de på at passere Tornefloden, kun marginalt hurtigere end hvis de var rejst tilbage til udspringet og havde rundet den der. På den anden side af floden var der uhyggelige lyde, bevægelser og mistænkelig mange grankogler der ramte dem i hovedet. Galen fik sit bæltetaske viklet ind i sin fod, Thrent vågnede i et gennemblødt telt, og Alick havde myrer overalt. Men aldrig så de nogen tegn på hvad der forårsagede disse sære hændelser. Galen valgte at efterlade en flaske grønsprit til "skovens ånder" for at glæde dem. De krydsede videre gennem skoven, og en nat skete det dramatiske at Gov stod ansigt til ansigt med en farlig [[Owlbear|uglebjørn]]. Det store rovdyr prøvede at skræmme halv-orken, men dens indsats virkede stik mod hensigten. Gov brølede bare tilbage, og blev stående mens lejren hastigt vågnede og kom på benene. Uglebjørnen fik hurtigt dasket barbaren sammen og klemt ham fast i et greb som bjørnens bytte normalt ikke slap ud af i live. Men Gov kæmpede og gjorde modstand så rovdyret ikke kunne løbe bort med ham, og uglebjørnen måtte kæmpe mod Carajou, Thrent og Galen for at få sit bytte i fred. Carajou fik nogle dybe slag ind på bæstet, og Galens bomber eksploderede omkring den, så uglebjørnen lod bytte være bytte og stak af. Men snicker-snack, så havde Carajou hugget hovedet af den, og skoven var et top-rovdyr fattigere. Gov rejste sig op, børstede fjerene af sig og checkede om han nu var hel, og blev derefter skudt af Alick, som mente at det var svært at se forskel på bjørne og barbarer i skovens mørke nat. 
De rundede atter Olegs, hvor de nu kunne bestille et nyt og bedre sværd til Gov. De valgte nu at fokusere på at opspore kobolds, eller subsidiært at finde det hule træ hvorunder der skulle ligge en skat. De rejste gennem radise-skoven, men uden at finde kobold-spor. 
De fortsatte sydpå gennem bakkerne, og det første kendemærke de fandt var et stort træ, placeret på toppen af en af de højeste bakker indefor en dagsrejse. Morbærtræet lignede ikke det fra skattekortet, men de valget at kigge på det alligevel. Alick klatrede rundt i træet, og fandt så en tunnel der ledte ind under træet. Han sendte Thrent i forvejen, og klatrede så med ned, med Gov som bagtrop og resten af gruppen som reserve og udkigspost over jordoverfladen. I jordhulen under træet fandt Thrent to [[Mite|mitter]], der legede en leg der inkluderede at gribe partisansøm med munden. De satte sig straks til modværge mod invasionen af deres hjem, men den ene gav hurtigt op og stak af mens Thrent i to hug kløvede den anden. Alick og Gov kom til, og Gov bemærkede surt at det lavloftede rum og de mange rødder der stak gennem loft og vægge gjorde de meget svært at svinge storsværdet. De fulgte den flygtende mitte ned af en ny jordtunnel til en langstrakt jordhule. Her var en masse mitter i gang med at prikke til en tilfangetaget kobold med spidse pinde, mens de grinede som små onde blå børn. Tre livløse kobolds var allerede bundet til trærødderne der som søjler gennemborede rummet. Thrent kastede sig modigt frem i front, og han blev snart støttet af de to andre. Det var en fest at hugge sig gennem de svage modstandere, hvis små knive kun udgjorde en symbolsk fare. Gov forsøgte sig med et kortsværd, men besluttede sig for at han med det store sværd kunne hugge mitterne over med et enkelt slag, og det var bedre. Pladsmangelen gjorde det svært for Alick og Gov at kæmpe herinde, men de håbløse modstandere udlignede så rigeligt det handicap. Igen slap en enkelt mitte væk, men de lod den løbe, og talte istedet lidt med koboldfangen. Den hed Mikmek, og talte ok common. Udmattet, ubevæbnet og såret udgjorde den ingen trussel, og de tog den med op til resten af gruppen på overfladen for at høre dens historie. Mikmek var sendt ud for at tilbageerobre den magiske statue som mitterne havde taget fra Sodskæl-stammen, men missionen var fejlet og han var sidste overlevende. En "stor" krig mellem kobolds og mitterne var på vej, men Mikmek lovede store rigdomme til partiet hvis det var dem der bragte statuen hjem til høvdingen og shamanen i Sodskællenes hjem. 
   
## Hvem var med 
### PC 
*[[Gov]]   
*[Carajou](Carajou.md)  
*[[Galen|Galen Jabir]]  
*[Thrent](Thrent%20Rasnor.md)   
*[[Alick]]   
## Treasure, Loot og XP 
'''XP''': 860
Bemærk: Nyt XP goal: 3000
Se [Ny XP-Liste](Ny%20XP-Liste.md)
en mw håndøkse fra den døde skovmand, og en grøn træring (ål mod frø)fra tiger-nomadens gravhøj.
En halv-død kobold
[Kingmaker_ The Plot](Kingmaker_%20The%20Plot.md)
