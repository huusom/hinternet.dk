#kingmaker #log

```ad-info

* previous page: [2012-05-09](2012-05-09.md)
* next page:  [2012-06-06](2012-06-06.md) 
```

# Order of the Hex starter langsomt op igen  
 
  
Da Galen Jabir nåede tilbage til Olegs handelspost, udmattet og udsultet, havde beboerne netop fejret den første sommerdag og begyndelsen af Sorenith.
Med ankomsten af [[Sarenrae]]s måned var der også ankommet en Sarenrae-tilbeder til handelsposten: en grov halv-ork med store tanker om sig selv, men derudover et venligt sind. Han faldt hurtigt i snak med Ollix og Galen, og fik dem overbevist om at han kunne overgå gruppens medlemmer i både healing, ildskydning og nærkamp. Galen fandt først halv-orken smagløs og skrydende som et æsel, men snart mindede han ham om Gov og behovet for nye eventyr-fæller kom også til at veje ind. Galen sendte et brev til [Sværdherrerne](Sværdherrerne.md) om at de godt kunne sende et par charter-bærere til. Snart efter tog Galen og Ollix den nye aspirant Torque ud på en lille tur. 
De rejste sydpå til de endte lidt nordvest for [Kronhjortekongen](Kronhjortekongen.md)s fort. Der undersøgte de en overset del af bakkerne. Turen derned havde ikke budt på andet end manglende forråd på vejen, men dernede skete der ting og sager. Først fandt de et krat af hugtandsbær, som med sine lange torne udfordrede deres plukning. Da buskadset yderligere var beboet af hugtandsedderkopper der snart sværmede over dem, fik de deres sag for. Men de forlod buskadset intakt, med 3 store portioner bær i poserne og alle tre i god behold. Om natten dukkede en enkelt mandsstor edderkop op, men den blev hurtigt punkteret og dræbt. Næste dag øgedes spændingen så, da skrig og råb lokkede dem hen til en bundet elverkvinde. Hun var fæstnet til et træ på hænder og fødder, med sit udstyr liggende i en bunke ved siden af.  Hun forsøgte at slide sig fri af sine bånd, og da hun så dem råbte hun at de skulle løbe, ”det er en fælde”. Da dukkede to snedigt udseende [[Troll|trolde]] op fra bag træet, og det blev svært for eventyrerne at holde på vandet. En trold angreb Torque og gav ham et grimt sår. Torque svarede igen, og lavede en flænge i trolden som dog hurtigt lukkede sig. Da elveren fik hænderne fri og begyndte at løse sine benbånd op, tog den anden trold affære og splittede hende ad i små stykker og spiste resten. De ellers brave eventyrere måtte derfra tage flugten, og blev i sidste ende reddet af at troldene var tilfredse med at fange og spise deres ponyer. Det kunne dog ikke undgå at friste lidt, at troldene måske havde efterladt tøsens udstyr ved træet stadig væk. Skulle de tage tilbage og kigge, eller var det endnu en fælde?
  
## Hvem var med 
### PC 
*[Torque](Torque%20Firebrand.md)   
*[Ollix Stormhorn](Ollix%20Stormhorn.md)     
*[Galen](Galen%20Jabir.md)
## Treasure, Loot og XP 
'''XP''': 750 
Se [Ny XP-Liste](Ny%20XP-Liste.md)
Skat: 3 portioner hugtandsbær
[Kingmaker_ The Plot](Kingmaker_%20The%20Plot.md)
