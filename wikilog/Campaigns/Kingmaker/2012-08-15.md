#kingmaker #log

```ad-info

* previous page: [2012-08-08](2012-08-08.md)
* next page:  [2012-08-22](2012-08-22.md) 
```

# Goblintruslen afværget  
 
Efter at have overvundet goblinhøvdingen måtte heltene have et hvil. Torque kiggede nærmere på det lille fadebur og fandt en snedig ankel-fælde der gav ham et godt drag over benene. Blandt maden, som var værdiløs og ækel, var der også kobber og sølvmønter, samt en halskæde med en engel-figur i perlemor ([[Sarenrae]]). Derefter gik de op for at sove i stirgelunden. Men kan man regne med at få en rolig nat der?
[[File:Bleeding goblin.jpg|right|250px| Så kan han lære det ka han!]]
Det gik egentlig fredeligt nok for sig indtil Aleister overtog den sidste vagt kort før solopgang. Han mærkede rumlen i jorden, hestene blev nervøse, og Aleister med. Snart havde han vækket alle de andre, undtagen Chunk som var faldet i søvn i sin rustning midtvejs mellem vagtposten og sine tæpper. Det gav ham i første omgang kun vrede miner, men viste sig alligevel fornuftigt nok. Pludseligt fremsprang en kæmpe (mandsstor) [[Goblin snake|goblinslange]] fra jorden, og bag den kom en mindre goblinslange med en hanekam af ild. Pile fra den mørke skov antydede at den lede bueskytte fra grotterne var med i angrebet. Flere goblinslanger dukkede op og afskar dem vejen til hestene. Ildhåret ''holdede'' Lantor, som stadig var ved at lukke sin brystplade, en pil i siden fik Chunk op at stå i rekordfart, og resten af ulykkerne regnede så ned over den trofaste Torque. Aleister forsøgte at finde et fredeligt sted at skyde slangerne ned, men uanset hvor han stillede sig var der slanger omkring ham, og ellers blev han beskudt af den lede goblin fra skoven. Torque kæmpede indædt, men kunne ikke klare overmagten med sværd, skjold og bar røv. Han kollapsede, men havde købt tid nok til at Lantor atter var parat. Uden at ænse den blottede flanke fra den åbne rustning greb han sit store sværd og begyndte at uddele skade her og der. Chunk måtte hive Torque på benene, og de to stod så og lukkede hinandens sår i et homoerotisk glimt. Snart var de atter ved Lantors side, hvilket øgede den store mands effektivitet mærkbart. Slangerne faldt nu hurtigt. Som den sidste goblinslange mistede hovedet, fik Aleister endelig et glimt af den store pelsede goblinskytte mellem træerne. Goblinen sendte ham en sidste fuldtræffer og listede så væk, men Aleister vil sent glemme det sidste, hadefulde blik.
Solen stod op, og de var stadig/allerede trætte. De gearede dog op og gik atter ned i hulerne. Der fandt de et par trange gange og et rum med en ramt toilet lugt. Endelig ledte en nygravet gang op i tornekrat-labyrinten. Der kunne Torque aflæse sporene af op til 7 goblins, heraf flere børn, som i nat var gået op og videre ind i labyrinten hvor sporet dog hurtigt gik tabt, men vejen kunne kun lede til hængebroen og tilbage til grotterne. De sidste goblins var altså stukket af over floden. Da de ikke kunne få hestene over floden valgte de at betragte dem som harmløse (eller en andens problem). Diskusionnen om broens beskaffenhed endte med at broen med nød og næppe blev benådet og efterladt intakt. I stirgelunden gravede de sig frem til goblinslangernes hule, og sikrede sig at der ikke var flere hjemme af dem heller. En pæn lille skat var der også. 
Nu gik rejsen så til det gamle kronhjorte-fort, hvor de tog kampen op med bakkens zombier. Tre grupper af fire zombier overvandt de, og først til sidst kom der lidt sved på overlæberne. Der var ikke spor af ondskab eller udøde i fortet, så de overnattede der og begyndte at tænke videre frem. Skulle de udforske mere, eller tilbage og se til skovrydningen?
Der var blevet den 25. Erastus, og midsommeren var kommet og gået. Der var dog endnu 4-6 uger før der var ryddet nok skov til at gøre vadestedet over tornefloden bebyggeligt.
 
## Hvem var med 
### PC 
*[Aleister](Aleister.md) 
*[Torque](Torque%20Firebrand.md)
*[[Lantor Edgeborn|Lantor]]
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 1200
Skat: 
lidt goblin småtterier og en køn lille Sarenrae-halskæde
flere mønter fra slangerne, en posefuld malachit, en rulle silke og et læderetui med tre crossbow bolts.
[Kingmaker_ The Plot](Kingmaker_%20The%20Plot.md)
