#kingmaker #log

```ad-info

* previous page: [2012-10-31](2012-10-31.md)
* next page:  [2012-11-14](2012-11-14.md) 
```

# En historie om to feer  
 
Så rejste Hex-ordenen forsigtigt sydpå fra [[Old Beldame|Beldamens]] hytte, i håb om at opspore en [[Shambling Mound|shambler]] langs sø-kysten. Men det sumpede område strakte sig ikke langt fra hytten, og snart gik de bare langs en almindelig blød søbred. Det eneste monster de mødte var en [[tatzlorm]], der hurtigt sneg sig væk. Om natten kunne de følge små sælsomme lysglimt fra borgruinen der lå ude i søen, lys der absolut ikke lignede bål eller fakler. For ikke at støde på øglemænd satte de derefter kursen mod nordvest, indtil de nåede Stinkeren. Her blev de råbt an af skovhuggere fra den anden side af floden, og krydsede den modvilligt for at få dem i tale. Anført af [Corax](Corax.md) fortalte skovhuggerne om deres knibe. De blev forhindret i at fælde en lund af værdifuldt ædeltræ, fordi en lille fe-flodånd ikke ville have det. Hun havde oven i købet overtalt to af skovhuggerne til at forvare træerne, utvivlsomt med den grummeste magi. Nu ville Corax jo gerne have at Hexmarks beskyttere ville give feen grovfilen så han kunne få sit træ og sine mænd tilbage. Men den diplomatiske Aleister forsøgte at få et kompromis igennem i stedet. Corax fik sine mænd tilbage, og løfte om fast arbejde omkring Kings Crossing hvis der skulle blive problemer med forretningen, samt de tre træer der allerede var fældet. Det var nok til at han skuffet accepterede løsningen. Flodfeen [Melianse](Melianse.md), derimod, indvilligede kun i aftalen mod at forhandlerne erstattede de tre døde træer. Nu havde de tilfældigvis et magisk agern med der kunne være træ nummer et, men de sidste to måtte de skylde lidt endnu. Melianse fortalte om sin nabo, dryaden [Tiressia](Tiressia.md), og de besluttede sig for at besøge hende. Først dog en tur omkring [Tatzlford](Tatzlford.md), hvor de blev modtaget og beværtet overvældende af Loy og Latrica Rezbin. Byen var endnu kun en samling huse og en bro, men der var da potentiale i den. Efter en overnatning udforskede de området syd og vest for byen, hvor de blandt andet fandt en ildevarslende død enhjørning.
[[File:The Evil Tree.jpg|right]]
Da de fandt Tiressia græd hun sine bitre tårer over at være blevet jaget bort fra sit ældgamle hjem af et morderisk træ, som utvivlsomt ville forfølge hende videre til skovens ende. Hun og hendes partner, satyren [Falchos](Falchos.md), kunne ikke klare det grumme træ med de krogede grene, og måtte flygte. Hvor træet kom, forkrøbledes og døde skoven omkring det. Så behøvede de kække eventyrere ikke høre mere. En slags kvinde i nød, og en drabelig men overkommelig modstander? De småløb sydpå for at udfordre træet. Ganske rigtig blev skoven dyster og sygdomsramt, og det grumme dræbertræ overraskede dem ved at ligne de andre træer, indtil de pludselig baskede Aleister omkuld. Det blev en kort og hæsblæsende kamp, hvor træets mange grene og lange rækkevidde ville have givet det sejren, hvis ikke Hex-ordenens krigere havde været så modige og beslutsomme. De veg ikke en tomme, selv da Galen havde forvandlet træet til en tæskende kæmpefakkel, og Lantor nedlagde ondskaben med et mesterligt hug inden nogen af krigerne kollapsede.
De så sig lidt om i denne fremmede del af skoven, og tog så tilbage med de gode nyheder til Tiressia. Hun blev så glad at hun overdængede dem med gaver af sine sparsomme ejendele, og lovede at holde et vågent øje med sydskoven for dem. De kunne derfor slå et smut forbi Melianse og give hende de sidste to træer, og så oven i købet have magiske agern tilovers. Så satte de næsen hjemad. Foråret nærmede sig sommeren, og i [Kings Crossing](Kings%20Crossing.md) var livet fortsat uden at vente på dem. [Lily Teskerton](Lily%20Teskerton.md), en sød pige som netop var flyttet hertil med sine forældre charmerede de garvede eventyrere med ros og flirten, og fik lige flettet ind at hun ville blive utrolig glad for nogle elviske antikviteter eller kunstværker. Endnu sjovere var Stas' historie, for han havde mistet det magiske spyd han havde købt af gamle [Vekkel Bensen](Vekkel%20Bensen.md), da han blev overrasket af en [[hodag]] og troede han kunne nedlægge den. I stedet løb den væk med hans spyd i ryggen, hvis historien ellers passer. Hans venner ler åbenlyst af den stakkels mand. 
## Hvem var med 
### PC 
 
*[Galen](Galen%20Jabir.md) 
*[[Lantor Edgeborn]] 
*[Torque](Torque%20Firebrand.md) 
*[Chûnk](Chûnk%20Van%20Der%20Hamer.md) 
*[Aleister](Aleister.md) 
 
## Treasure, Loot og XP 
'''XP''': 1800xp (Ollix: 600xp)
Skat: Wand CLW (lvl 2; 26), 2 magiske agern, 178gp og 2 healing-potions(2D8+4)
Tiressia giver +2 stability for at holde øje med sydgrænsen, Melianse kan gøre det samme med floderne, men giver først bonus når hendes hjem er en del af Hexmark
## Hexmark 
Control DC: 27 Treasury: 10BP 
  ''Economy''+26 ''Loyalty''+13 ''Stability''+19 
  Net consumption:0 Unrest:0
Cities:
Kings Crossing (Exotic craftsman, Inn, Mill, Smithy, Brothel, Tannery, Library, 3 Houses) pop: 2500 , 700gp value: Items for sale: Magisk ugle, scroll (3 arcane 3rd level spells), [[Pearl of Power]] lvl 1 )
 
[Kingmaker_ The Plot](Kingmaker_%20The%20Plot.md)
