#kingmaker #log

```ad-info

* previous page: [2012-09-19](2012-09-19.md)
* next page:  [2012-10-03](2012-10-03.md) 
```

# En vinterrejse kold og klar  
 
Da Kuthona således nærmede sig, var den bedste overraskelse for Hex-ordenen at Ollix havde bragt Aleister levende tilbage. Om den [[Old Beldame|gamle Beldame]] havde "faked" hans død, genoplivet ham eller erstattet ham med en formskifter var ikke klart. På nogle punkter var han præcis som altid, men på andre punkter virkede han mere konstruktiv og fremadrettet, og ikke helt så stof-afhængig som tidligere. Så selv hvis det var en formskifter kunne det være et skift til det bedre. Dog ville en formskifter nok ikke ulejlige sig med at udfærdige en detaljeret almanak for Hexmark og uddele den i løsblads-format i [Kings Crossing](Kings%20Crossing.md).
Hex-ordenen pakkede snart saddeltaskerne for en sidste udforskningstur inden landet forventedes dækket af sne, og nattemperaturerne ville tage livet af rejsende for et godt ord. De rejste mod syd mellem skoven og floden, for at udforske skoven lige vest for Old Beldame. På vejen så de to [[Perytoner]], skarptandede flyvende monster-hjorte, hvis skygger rørte Galen og Chûnk og tog modet fra dem resten af dagen. Det var derfor enskrækindjagende oplevelse at gense væsnerne sent på eftermiddagen, men også en kærkommen mulighed for at vise dem hvem der bestemte. Perytonerne drev lidt gæk med hexerne ved at flyve ned og bide, for så hurtiogt at være ude for rækkevidde igen. Da Lantor havde stillet sig klar til at dække Galen, blev Chûnk ramt af panik, og han løb alt hvad hans små ben kunne holde. Perytonerne var ikke sene til at udnytte denne opsplitning af partiet, og det var kun lig med det yderste at Lantor og Galen kom frem i tide til at forhindre bæsterne i at flyve bort med den nedlagte dværg. Aleister holdt sig tæt på resten af gruppen derefter. Det lykkedes Lantor at lokke den ene peryton i nærkamp, hvorfra han hurtigt fik den nedsablet, mens Aleister nedlagde både bæst og alkymist med en farvestråle. Men udover Chunk klarede de kampen i fin stil og var godt tilfredse.
Fire dage senere nåede de målet for rejsen. Nætterne var nu ganske kolde, men dagene var ok når man holdt sig i bevægelse. Hernede mødte de en lidt ældre herre, som stak Aleister ned med et kort og slidt sværd, netop som chunk var blevet fastklemt under et træ. At en [[puma]] også angreb Lantor var næsten for usandsynlig en tilfældighed, og vores opdagelsesrejsende begyndte at mistænke situationen for et forberedt baghold. Aleister besluttede dog at give den ældre medborger en chance for at forklare sig (måske i den forventning at det var [Bokken](Bokken.md)s broder?), og bad ham stoppe sit angreb på Hexmarks ledelse. Den gamle agerede overrasket, og begyndte at fable om hvor hårdt det var for en ensom druide som ham, herude i skoven. Derefter forrådte han groft oraklets tillid ved at skære halsen over på ham med en enkelt svingende svirp med håndledet. Nu fik Galen og Chûnk hurtigt dværgen ud af hans klemme, og Galen sprang Lantor til hjælp mod pumaen, som de sammen aflivede. Den gamle forsøgte at snyde Lantor med et par finter som den garvede kriger dog havde set før. Chûnk kæmpede sig i mellemtiden hen til den døende Aleister, kun for at se ham blinke kæk op til ham. Så endte det HP i Lantor i stedet. Da Gamlingen nu snart var omringet tog han flugten, og som så ofte før blev han fulgt af pile, bolts og en enkelt bombe. Denne gang undslap fjenden dog hele arsenalet, og med Galen i front tog de forfølgelsen op. De skarpe elverøjne udså sig både nye og gamle spor på passage, hvortil kom de jævnlige blodpletter i skovbunden. Forpustede nåede de til et stort hult egetræ, hvor jorden var jævnligt betrædt af både mand og kattedyr. Fra et andet træ kastede den gale morder sig ned på Galen og snittede ham efter bedste evne, hvorefter han smed sit sværd og overgav sig på skrømt, kun for at levere et hårdt spark mod elverens hals. Da nåede resten af gruppen alkymisten til undsætning og tog livet af gamlingen. De tilbragte natten i og omkring træet, kun besværet af et sludfald som næsten umuliggjorde båltændingen. Næste morgen kunne Galen fremvise en kiste han havde fundet i træets bunddække af visne blade. I kisten var en mindre skat, skjult og beskyttet af flere blade. Mest interessant var nok den lille simple sølvmedallion med portrættet af en ung kvinde i, indpakket i et skattekort på en klud.
Heltene havde nu kun lige netop tid til at udforske endnu et område, men valgte i stedet hjemturen med det samme. Da de netop havde krydset stinker-floden, en tur der blev trukket pinefuldt ud af baronens manglende evne til at flyde, og klædte sig tilbage i tørt tøj, rejste der sig et monster af flodvandet. Med en serie hurtige bid som fra en klynge af enorme slanger angreb [[hydra]]en Chûnk, som forrevet rullede sig ind i et buskads længere væk fra bredden og i sikkerhed fra truslen. Angrebene fortsatte ubønhørligt, og alle trak hexerne sig væk, alle undtagen Lantor, som modigt trådte frem og kæmpede ansigt til ansigter med det drakoniske uhyre. Galen havde stort set bomben samlet i hånden, da han indså det umulige i situationen og kastede sig ind for at støtte krigeren. Kampen rullede frem og tilbage, og alle gjorde deres bedste. Men en efter en faldt de, Aleister først og Lantor kort efter. Galen søgte væk, men måtte atter ind og hjælpe da Chûnk fulgte Gorums bud og kastede sig ind i kampen for at redde sine venners liv, skønt hans egen hang i en tynd tråd. Snart eksploderede et par af hydraens hoveder, og Lantor kom på højkant igen, hvorfra hans sprang i floden med sværdet først, og gav hydraen banesår.
De kom rimelig fredeligt men kolde hjem til Kings Crossing, med en del nye ar og nærdødsoplevelser rigere. Trods baronens protester blev Hexmark ikke udvidet i Kuthona, da andre rådsmedlemmer frygtede bankerotten. Roff Tesken fik flere penge til sin forskning, men også besked om at finansieringen ville blive mindre gavmild fremover. Han afsagde sig dog tilbuddet om en plads som Magister i rådet, da han havde andre prioriteter. Kings Crossing blev udvidet med et bibliotek (med tilhørende café, multimedie-center og lekiehjælp?), [Akiros Ismort](Akiros%20Ismort.md) blev indsat som "Skarpretter, indpisker m.m.", et hverv han påtog sig med alvor og rådvildhed. [Jhod Kavken](Jhod%20Kavken.md) advarede atter om Gyronna-tilbedelsen, som han mente voksede dag for dag, og efterlysninger af en drabelig Worg og saften fra en shambler kom på opslagstavlen. Som en god nyhed ankom [[Norben]] kort før fuldmåne, og blev længe nok til at overbevise alle om hans sundhed og manglende lykantropi. Han solgte byggesten og værktøj til kostpris til baronen, hvilket gav et kærkomment tilskud til økonomien, som i øvrigt artede sig vel igennem måneden. Da Abadius nærmede sig blev land og skov dækket af et køligt hvidt tæppe, og tempoet måtte sættes ned. Trods skattebyrden besluttede indbyggerne i Kings Crossing sig for at holde en midvinter-fest uden tilskud fra det hårdtarbejdende råd. Havde de simpelthen af egen fri vilje læst Hexmark-almanakken?
 
## Hvem var med 
### PC 
 
*[Ollix](Ollix%20Stormhorn.md)
*[[Lantor Edgeborn|Lantor]]
*[Aleister](Aleister.md)
*[Galen](Galen%20Jabir.md) 
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 2000xp til alle, til Torque er der 910xp (Rådet er fuldtalligt og det første fulde kvarter i Kings Crossing er bebygget), og 500xp til Heidi for æbletærterne
Skat: 
sølvmedaljon med portræt (10gp), skattekort til bakke mellem floderne Tornfugle- og Gudrin, 31gp, pts: clw, invisibility; leather armor +1, shortsword & whip (uid). Hydra-hoved.
## Hexmark 
Control DC: 25 Treasury: 10BP 
  ''Economy''+23 ''Loyalty''+10 ''Stability''+14 
  Net consumption:0 Unrest:0
Cities:
Kings Crossing (Mill, Smithy, Brothel, Tannery, Library, 3 Houses) pop: 2000 , 200gp value:
[Kingmaker_ The Plot](Kingmaker_%20The%20Plot.md)
