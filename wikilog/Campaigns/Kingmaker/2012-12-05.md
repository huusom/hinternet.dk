#kingmaker #log

```ad-info

* previous page: [2012-11-21](2012-11-21.md)
* next page:  [2012-12-19](2012-12-19.md) 
```

# Sejr over trolde og Hjem igen  
 
Endnu før de nåede [Tatzlford](Tatzlford.md), rendte de ind i tre [[troll|trolde]] som var ude at vandre i skoven. Begge grupper af rejsende opdagede hurtigt hinanden og gjorde klar til kamp, men det lykkedes Hex-ordenen at komme i en fornuftig opstilling så den pansrede frontlinje (Lantor, Torque og Chûnk) kunne beskytte den bløde baglinje. Dette frustrede troldene, som forsøgte at få fat i oraklet og alkymisten, eller opnå en taktisk fordelagtig position i øvrigt. Det blev dog hurtigt en umulighed, da Aleister havde fascineret den ene trold med sit fineste lysshow. De to andre trolde blev hurtigt nedkæmpet, og derefter bombarderet med alkymistolie og bomber, hvilket til sidst distraherede Aleister så han tabte sin magt over den sidste trold. Så var det dens tur til at få tre flasker alkymistolie over sig, hvorefter den straks tog flugten.
Eventyrerne var ovenud glade for denne første sejr over troldene, en vigigt moralbooster i en situation hvor de havde været betænkelige ved naboskabet med [Hargulka](Hargulka.md)s kongerige.
[[File:Manticore in the sky.jpg|right|600px]]
Da de nåede Tatzlford var den gal igen. Indbyggerne havde trukket deres husdyr indenfor og låst dørene, da en stor [[manticore]] terroriserede området som den nu kaldte sit. Manticoren fik strakt Torque til jorden med en velplaceret byge af halesøm, og igen kunne Aleister redde situationen med sine fascinerende lys. Det gav gruppen tid til at redde halvorken og komme i dækning, før de begyndte at beskyde uhyret i luften. Det vækkede hurtigt bæstet til kamp igen, og nu blev det Aleister der lå blødende midt i landsbyen. Chûnk dækkede ham med en sky af tåge, som Torque famlede rundt i for at lappe oraklet. Noget uventet dykkede manticoren ned til Torque og angreb ham, og de kæmpede lidt i tågen, efterhånden med Chûnk og Lantors hjælp. Manticoren trak sig tilbage, mens bomber og stikflammer spredte tågen. Chûnk stormede alene efter den og gav den et gevaldigt slag med sin store hammer. Manticoren steg op i luften under stadig beskydning, og styrtede mod jorden da Aleister ramte den med et stjerneskud. Den forsvandt dog ud af syne over trætoppene, og de fandt ikke dens lig, tiden gik istedet med at finde Lantor og Chûnk, som blev væk i skoven. De aftalte dog at vende tilbage til landsbyen for at sikre sig at manticoren ikke fortsat jagede indbyggerne. På vejen hjem slog de et sving omkring [Melianse](Melianse.md)s lille flodbugtning, hvor de forhørte sig om troldenes aktiviteter. [[Nixie]]n kunne fortælle, at selvom der ofte var trolde syd for floden, og måske endda ofteer end tidligere, var de endnu ikke krydset floden.
Endelig kom de tilbage til [Kings Crossing](Kings%20Crossing.md) et par dage senere. Der forsøgte de at få hvilet ud efter den hårde tur i vildmarken, men begivenhederne ville ikke rigtig lade ligge på laurbærrene. De havde misset Archerfeasts festligheder, som var forløbet fredeligt, men der var to problemer. Dels var en familie på fem syd for Erastiltemplet, lige uden for Hexmarks grænser, blevet dræbt på voldsomste vis. Efterforskning have dog ikke kunne afgøre om det var trolde, varulve eller mennesker der stod bag. [Grigori](Grigori.md) havde højlydt anklaget Zon-Kuthon-tilbederne, med Hexmarks regenters velsignelse eller ligefrem tilskyndelse, og [Kesten](Kesten%20Garess.md) havde sat ham fast et par dage for de grundløse anklager. Og dermed kom vi til det andet problem: Grigori's fortsatte tilstedeværelse skabte kun uro, men hvordan man skulle komme af med ham vidste ingen. De besluttede sig til at overlade det til Torque, der som landets skarpretter og snigmorder måtte håndtere situationen, og finde en permanent løsning. 
Så købte de sig en dejlig rygsæk, delte rovet fra elverborgen og beordrede landet omkring [Bokken](Bokken.md)s hytte bosat og indlemmet i Hexmark, hvilket skaffede landet et pænt overskud af fødevarer på lang sigt. De havde alle travlt med at få lappet på skaderne som Grigori efterlod på deres omdømme, men det lykkedes at genskabe deres anseelse blandt befolkningen. Fra [Restov](Restov.md) ankom efterlysning af den drage der rygtes set i sydskoven, samt et tilbud om kontant belønning for at håndtere troldeproblemet. Hexordenen gjorde sig dog ingen illusioner om at andre skulle tage denne frygtindgydende opgave på sig. Nu gjorde de klar til den kommende jubilæumsfest, da [Oleg](Oleg%20Leventon.md) pludselig kom løbende med armene viftende omkring sig og råbende uforståeligt.
## Hvem var med 
### PC 
 
*[Galen](Galen%20Jabir.md) 
*[[Lantor Edgeborn]] 
*[Torque](Torque%20Firebrand.md) 
*[Aleister](Aleister.md)
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 1250xp 
Skat: 400gp troldeguld
 
## Hexmark 
Control DC: 29 Treasury: 22BP 
  ''Economy''+28 ''Loyalty''+18 ''Stability''+20
  Net consumption:0 Unrest:0
Cities:
Kings Crossing (Exotic craftsman, Inn, Mill, Smithy, Brothel, Tannery, Library, 3 Houses) pop: 2500 , 700gp value: Items for sale: scroll (3 arcane 3rd level spells), [[Pearl of Power]] lvl 1, [[Handy Haversack]] ( SOLD )
[Kingmaker_ The Plot](Kingmaker_%20The%20Plot.md)
