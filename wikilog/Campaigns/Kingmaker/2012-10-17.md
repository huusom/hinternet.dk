#kingmaker #log

```ad-info

* previous page: [2012-10-10](2012-10-10.md)
* next page:  [2012-10-24](2012-10-24.md) 
```

# Intervaltræning i panik  
 
De brave opdagelsesrejsende var ikke i humør til at storme ud i snestormen igen. Men efter nogle dage vendte vejret til det bedre, og de pakkede ekstra [[Alchemist's Fire]] og drog ud. Lantor og Torque tog ikke med, men gemte sig i stedet i Olegs lade for at undgå den farlige rejse.
Første dag gik fint, i strålende sol. Anden dag var mere nerve pirrende, for nu var alt skjult i dis, og der var en udfordring at holde kursen. Da de efterhånden fik underbygget at en [[Vandreren-i-Sneen|næsten usynlig skikkelse]] fulgte efter dem, bare en halvtreds meter bagude, steg pulsen. De stred sig videre frem til de nåede udkanten af Narlmarch-skoven, og pustede ud der, kun for at se den blege skikkelse sprinte henover sneen mod dem. Magikerne fik kastet deres første beskyttende besværgelser mens Galen råbte skikkelsen an, fulgt op af en bombe i hovedet da skikkelsen ikke stoppede. Det drejede sig om en høj og slank mandsperson, indhyllet i en hvid-grå kappe og med et meget langt og kurvet sort sværd. Da bomben sprang faldt hans kappe til side og afslørede et blegt, nærmest blåt elver-ansigt og halvlangt hvidt hår.
Han bevægede sig adræt over sneen, langt hurtigere end de selv kunne, og svang det sorte sværd omkring sig med en styrke og præcision så det hvert øjeblik truede med at tage et af deres liv. Trætte af den hårde rejse virkede det som om hexplorerne ikke kunne få tingene til at makke ret. Snart var Galen i dækning bag Chûnk, Ollix havde ramt forbi med en lang serie stråler, og elveren nedlagde Galen da denne prøvede at bombe ham. Alkymisten fik kastet granaten i sidste øjeblik, og kollapsede så mens en kraftig røg indhyllede kampscenen. Det så Ollix som en mulighed for at slippe væk, men også han blev nedlagt med et svirp af sværdet. Vandreren-i-sneen løb ud af røgskyen, undgik farvestrålerne som Aleister sendte efter ham, og løb mod oraklet, som hurtigt drak sin usynlighedseliksir. Alligevel fik han et snit af sværdet mens elveren løb forbi ham, og blødende så han deres fjende løbe bort, og de skyndte sig i modsat retning da først Chûnk havde fået alle på benene igen.
Der forløb nu en aften og nat med megen skjult frygt. Dagen gryede og de begyndte straks rejsen gennem skoven mod [Kings Crossing](Kings%20Crossing.md). Da natten faldt på, besluttede de sig for at fortsætte, i håb om at nå byen i løbet af natten, men med den aftale at stoppe hvis de følte sig på afveje. Men inden det kom så langt var vandreren tilbage. Lydløst trådte han frem fra et træ og omdannede Baron Ollix' krop til en fontæne af blod. Galen kastede sig modigt imellem de to, og lod Chûnk lappe magikeren sammen. Denne gang fik Aleister forsinket vandreren med sit lysshow, og Ollix fik blødende en fuldtræffer af en enfeeblement-stråle ind. Chûnk besluttede sig for at prøve en ny taktik, og lod hammeren falde i sneen og greb omkring den blege skikkelse, men det var ikke let at få fat, og Vandreren rystede ham let af sig. Atter en gang begyndte sværdslag efter sværdslag at åbne dybe sår på Chûnk, og Galen forsøgte at gentage successen med røgbomben mens han råbte: Nu løber vi allesammen. Og så løb de, til sveden sprang og åndedrættet var en smertefuld gentagelse med alt for høj frekvens. Da de nåede Kings Crossing stoppede de og genvandt luften, så deres ære ikke led overlast.
Byen havde levet sit stille liv mens de var væk, men nu igangsatte de en storstilet satsning. Der blev hurtigt etableret en kro som skulle være centrum for hyggeligt samvær og en overnatningsmulighed for de rejsende der måtte komme med foråret. Det var noget der gav pote, for en god bar tiltrak mange af de folk der var flyttet ud i skoven for at undgå Hexmarks strenge skattebyrde, og indtægterne begyndte atter at rulle, mens de ventede på at sneen skulle smelte.
## Hvem var med 
### PC 
 
*[Ollix](Ollix%20Stormhorn.md)
*[Galen](Galen%20Jabir.md) 
*[Aleister](Aleister.md) 
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 400xp 
Skat: Ø
## Hexmark 
Control DC: 25 Treasury: 8BP 
  ''Economy''+24 ''Loyalty''+11 ''Stability''+15 
  Net consumption:0 Unrest:1
Cities:
Kings Crossing (Inn, Mill, Smithy, Brothel, Tannery, Library, 3 Houses) pop: 2250 , 200gp value:)
[Kingmaker_ The Plot](Kingmaker_%20The%20Plot.md)
