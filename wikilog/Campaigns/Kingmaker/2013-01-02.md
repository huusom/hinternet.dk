#kingmaker #log

```ad-info

* previous page: [2012-12-19](2012-12-19.md)
* next page:  [2013-01-09](2013-01-09.md) 
```

# Knægt i Knibe  
 
Da så de sidste var taget hjem, og gaderne fejet rene igen, kunne [Hexmark](Hexmark.md)s regenter ikke holde sig i ro mere. De rejste sammen til kronhjortekongens fort som var under renovering, og den nye by der meget langsomt skulle danne sig omkring den ("Vi må hellere får gjort noget ved de zombier!"). Her delte de sig, så Chûnk, Torque og Aleister kunne vise baron Ollix rundt i det farlige vildnis langs [[Tuskwater]]s bred. De lokkede skovhuggeren [Stas](Stas.md) med. Planen var at rode lidt rundt, og med lidt held støde på den frygtede [[skovdrage]] eller den sjældne [[hodag]]. I værste fald skulle man vel kunne fælde et par trolde eller se øglefolkene nærmere an. De drejede tidligt dybere ind i [[Narlmarch]] skoven, hvor de syd for Stinkeren rendte i en labyrint af edderkoppespind og dertilhørende edderkopper så store som jagthunde. Heldigt nok var de ikke farligere end hunde, så gruppen nedlagde 9 edderkopper uden at få skrammer værre end de var væk næste dag. Efter den overnatning så de nysgerrigt over på øen i [[Candlemere]], og fulgte derfra kysten til Murque-floden som de fulgte mod vest. Efter en times tid kunne de se en lav ø ude i floden, omgivet af et hegn af spidse pæle. Det var naturligvis den omtalte øglemandslandsby. Den virkede mudret og uinteressant, og de gjorde klar til blot at vandre videre op ad floden, men da de passerede tættest muligt på landsbyen inde på bredden, hørte de sære skrig, som fra et magisk dyr eller en skræmt dreng.
Straks tryllede baronen sig usynlig og svømmede over til lejren, som han infiltrerede på mesterlig vis. En smule larm og et par tydelige fodaftryk var dog nok til at øglemændene snart gennemsøgte lejren efter den usynlige Ollix. Seks mudderhytter talte han, og den midterste var beboet af chefen og hans krokodiller, som muligvis ikke lod sig snyde af usynlighed, aggressive var de. Mest afslørende var dog et par øglemænd som lidt fraværende bevogtede en langhåret dreng, hvis nøgne ben var sat ned i et hul med bidende myrer. Der kom skrigende fra, og mon ikke det skulle vise sig at være stakkels [[Kim Tannersen]], forsvundet i snart et helt år?
Ollix måtte tilbage inden han blev indfanget, og da han fortalte de andre historien besluttede de sig for at forsøge at købe drengen fri. Der blev råbt en del henover floden, men øglemændene forstod og talte kun dragesprog, som det tilgengæld kun var Ollix der mestrede. Snart kom den tårnhøje øgleboss til, og han inviterede dem ind i lejren så de kunne tale om det, med løfter om frit lejde og våbenhvile. Nu var det Chûnks tur til at brilere, da han bad vandet bære dem så de kunne gå tørskoet til lejren. Der fulgte en lang forhandling mellem Kong [[Vesket]] og den en meter lavere Baron Ollix. Vesket talte klart, men var tydeligt nok fra et andet liv. Han ville måske gerne gve dem drengen, men forfædrenes ånder krævede drengen straffet både hårdt og længe, og han måtte derfor blive i lejren og udstå straffen. Hverken guld eller luxuriøse pelse kunne vende Vesket fra forfædrenes ordrer, omend det fristede ham nok til at tage en længere snak med forfædrene i enrum undervejs i forhandlingen. Ollix truede, og udfrittede også om deres kontakt til troldene, som øglefolket kendte og i et vist omfang nok underkastede sig. Da alle fredelige muligheder var udtømt, og Ollixs trusler mindede Vesket om forfædrenes ønsker om krig mod menneskene, måtte ekspeditionen forsøge et sidste bud: Torque udfordrede Vesket til en duel om drengen (og æren?).
Med den beskyttelse hans venner kun give ham, og som [[Sarenrae]] tildelte, gjorde Torque sig klar til kamp, mens Vesket dansede en faretruende dans og udførte beviser på sin styrke som rystede halvorkens tro på sig selv. Så gik kampen i gang. Vesket fik en træffer ind med treforken, og fulgte op med et grumt bid, en trussel Torque vist havde overset. Torque fordoblede sin indsats, og bevægede sig som et lyn, rundt og rundt angreb han, mens Vesket stak i den tomme luft. Men gang på gang blottede halvorken sig for Veskets bid, og med tiden trak det blod, mens Torques tempo faldt. Selv havde han fået flere træffere ind på øglekongen, men denne så ikke ud til at falde så let. Bang, så lå Sarenraes inkvisitor på ryggen i det klare sollys, og Vesket jublede over sin sejr, samlede sin faldne modstander op over hovedet og bar ham jublende rundt i lejren, før han til sidst lod hans krop falde ned i Chûnks ventende arme, netop som dværgen frygtede at øglekongen ville lade halvorken udånde i sine hænder. Skuffede forlod de landsbyen, gående henover Murque-flodens stille vande. Det tog lidt tid før de genvandt virkelysten.
## Hvem var med 
### PC 
 
*[Chûnk](Chûnk%20Van%20Der%20Hamer.md)  
*[Torque](Torque%20Firebrand.md)
*[Ollix](Ollix%20Stormhorn.md)
 
og delvist 
*[Aleister](Aleister.md)
## Treasure, Loot og XP 
'''XP''': 1200xp (Lantor, Aleister og Galen: 400xp)
Skat: Cloak of Resistance +1 fra Lily Teskerton, Scroll fra P Gudmund (Dispel, Fireball, Haste), allerede 33% brugt
 
## Hexmark 
Control DC: 31 Treasury: 30BP 
  ''Economy''+28 ''Loyalty''+19 ''Stability''+21
  Net consumption:0 Unrest:0
Cities:
* Kings Crossing (Exotic craftsman, Inn, Mill, Smithy, Brothel, Tannery, Library, 3 Houses) pop: 2500 , 700gp value: Items for sale: scroll (3 arcane 3rd level spells), [[Pearl of Power]] lvl 1,
* Catallaxis
[Kingmaker_ The Plot](Kingmaker_%20The%20Plot.md)
