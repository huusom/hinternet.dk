#kingmaker #log

```ad-info

* previous page: [2012-09-05](2012-09-05.md)
* next page:  [2012-09-19](2012-09-19.md) 
```

# Et skæbnesvangert møde  
 
Hexordenens medlemmer mødte således en gruppe halflings, og trods den druknede pony og den mistede vogn, kom de på rimelig god for med dem. De forslåede halflings ville gerne krydse floden, da de for nyligt havde slået 3-4 trolde på flugt, og nu var sårede og udgået for olie og fakler. Men med nye eventyrere blandt sig fandt de det sikkert nok at overnatte på sydbredden og dagen efter rejste de mod øst og krydsede floden hvor den løb ud i [[Tuskwater]]-søen. De små buttede halflings lignede små eventyrere i deres brynjer, men opførte sig som forventet som evigt spisende hyggemaskiner. Men deres leder var ganske anderledes, og virkede ikke som en del af det hyggelige fællesskab. [Jubilost Narthropple](Jubilost%20Narthropple.md) var drevet af et ærgerrigt ønske om at finde en glemt dværgfæsting i området, og der opstod visse spændinger i mellem ham og hex-ordenen da de opdagede at de stod overfor en konkurrerende opdagelsesrejsende, kartograf etc. Jubilost var ikke typen der talte over sig, og de de to grupper skiltes ad, var han fortsat et mysterium. Han ville ikke vise sine kort, og udover historien om fæstningen, fortalte han kun at de havde mødt [[Troll|trolde]] og en [[satyr]] i selskab med en farlig kvinde.
Hexerne drog sydpå og udforskede Tuskwaters vestkyst. Området var sumpet, og den konstante efterårsregn gjorde ikke opgaven lettere. Det område de undersøgte lå mellem Narlmarch-skoven og søen, og gik fra spredt småskov til sandet græsslette og derfra til et stort mudret område nær søen. I dette området fandt de efter et par dages kortlægning en lille hytte bygget på en høj der kun lige stak nok op til at sikre beboeren tørre fødder det meste af tiden. Holmen var omgivet af et hegn eller stakit, og på lågen hang en rusten jernklokke. Inde bag stakittet kunne man se en velordnet urte- eller køkkenhave, et fugleskræmsel og hytten med røg fra skorstenen og et svagt lys indefra. De ringede forsigtigt med klokken, og så et næsten umenneskeligt kvindehoved fra hyttens enlige vindue. "Hvem er I? Hvad vil I?" spurgte hun, og disse dybe filosofiske spørgsmål gjorde snart Hexmarks regenter ord- og mål-løse. Da kvinden ikke ville give dem lov til at komme ind i haven, sparkede de lågen op og gik ind alligevel. Og ja, som forventet blev de angrebet af fugleskræmslet, i hvis græskarhoved der nu pludselig brændte en ondskabsfuld ild. Fugleskræmslet gav dem en god kamp, mens heftige fortryllelser og forbandelser faldt fra heksen i vinduet. Snart sov Torque og Ollix måtte trække sig tilbage i sikkerhed da Lantor helt undlod at forsvare sig, for derefter at lyde heksens bud, således at han samlede den sovende halvork op mens Ollix så til udefra. Ollix tænkte over sagen og forsøgte så et desperat redningsforsøg, usikker på om landets fremtid var bedst tjent med at han satte sit liv på spil.
Den magiske baron løb således op gennem haven, sprang ind i hytten før fugleskræmslet kunne nå ham, og stod ansigt til ansigt med Lantor, som gokkede ham i nødden med den flade side af sit sværd. Krigeren snakkede om at heksen var venligt sindet, men han var tydeligvis fortryllet og utroværdig. Ollix fyldte derfor hytten med tåge, og sneg sig frem for at nakke heksen og redde sine venner. Men da han endelig stod ansigt til ansigt med hende, udkæmpede de en kort duel på flammende håndtegn som han tabte.
Det var på dette tidspunkt, hvor hytten og dens beboere troede at der var fred, at Aleister vågnede af svampedøsen, ladede sin armbrøst og så op mod hytten. "Hvor er gutterne", mumlede han, "og hvis de er i hytten hvorfor er der så så stille?". Alister brugte 'brøstnen og fæstnede et græskar til hyttens hoveddør og gjorde det dermed endeligt af med fugleskræmslet. Han blev nu mødt af Heksen, som hylede usammenhængende op og kylede med spells og slet ikke var til at snakke med om hvad der dog var sket med partyet. Hytten var mystisk tåget og Heksen i det ondeste lune, så efter det 3 save konkluderede Alister at partyet var røget i en dødsfælde, lig dengang hans forrige party blev fortæret af zombier. Lantors møllesving med sværdet ville muligvis ramme med den flade side - det var svært at afgøre - men gløden i den charmede fighters øjne skreg på hævn og på at blive reddet fra heksens gryde.  Aleister ventede til heksen havde presset ham ud af hytten, for derefter at ramme begge med sine psykedeliske lysglimt. Lantor var nu ude af spillet for en rum tid, og Aleisters plan var at skyde heksen med et par bolts. Ok, hun var måske ikke direkte ond, kunne han mærke, men hvilken god sjæl ville kræve fire ofre for et væltet fugleskræmsel uden forhandling? Hun havde hans flok i sin hule hånd - og snart i sin gryde - hvilket ville kaste Hexmark tilbage i anarkiet. Alister måtte frelse Hexmark for denne skæbne. De var nået så langt!
Mens han ladede armbrøsten anden gang, antog heksen form som en led ogre, og Aleister måtte søge ly i hendes hytte, hvor han fik Ollix på benene igen. Heksen brasede ind i hytten, som hun nu dårligt kunne være i. Ollix måtte indse at hun var meget svær at få ram på med magi, noget hun tydeligvis havde uendelig meget mere erfaring med end han. I hyttens tåge begyndte hun nu at hamre løs på en krop i vrede og desperation, og det tog form af så blodig vold at Ollix lukkede øjnene og bad for sit liv. Da Ollix atter kiggede var heksen atter i menneskeform og forladt af ondskab, og mellem dem lå en rød klat med enkelte benstumper i. Heksen viste sorg over situationen, og Ollix undskyldte og lovede hende guld og grønne skove for at få sine overlevende venner tilbage. Han betalte sit eget guld, og de 1800 gp han fandt i Aleisters henslængte taske, og heksen viste hvordan Torque lå sovende under et tæppe af slyngplanter langs hyttens ene væg, og da Lantor havde hjulpet lidt med oprydningen fik han også lov at gå. De lovede at respektere heksens ejendom og erstatte hendes fugleskræmsel, men samtidig ulmede et lille ønske om hævn for deres faldne broder. Urimeligt?  
## Hvem var med 
### PC 
 
*[Torque](Torque%20Firebrand.md)
*[[Lantor Edgeborn|Lantor]]
*[Ollix](Ollix%20Stormhorn.md) 
*[Aleister](Aleister.md)
## Treasure, Loot og XP 
'''XP''': 650xp 
Skat: 
0
 
## Hexmark 
Control DC: 23    Treasury: 23BP 
         ''Economy''+16  ''Loyalty''+1  ''Stability''+8 
         Net consumption:1           Unrest:0
Cities:
Kings Crossing (Mill, Smithy, 2 Houses) pop: 1000 , 200gp value:
[Kingmaker_ The Plot](Kingmaker_%20The%20Plot.md)
