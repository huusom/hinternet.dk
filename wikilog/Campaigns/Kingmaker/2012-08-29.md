#kingmaker #log

```ad-info

* previous page: [2012-08-22](2012-08-22.md)
* next page:  [2012-09-05](2012-09-05.md) 
```

# Hexmark - Et nyt Håb  
 
På hjemvejen fra [[Tuskwatersøen]] til den kommende by delte gruppen sig, så halvdelen fik ansvaret for at rydde Kronhjorte-fortet for rådnende lig og derefter transportere det gamle varelager op til byen. De øvrige, Chûnk, Galen og Torque, red direkte nordpå i adstadigt tempo. Natten før de nåede frem bemærkede Chûnk et par skræmte dyrelyde, men det lykkedes dem ikke at kæde det sammen med det enlige får de mødte da de fortsatte ind til vadestedet næste dag. Skovhuggerne havde gjort store fremskridt, og det var en rimelig ordentlig lejr af skovfolk, handlende og serviceerhverv. Der var opbygget nogle få hytter og en fælles langhus i bjælker, men endnu sov de fleste i telte. Skovhuggerne var organiseret i grupper, anført af folk som [Corax](Corax.md) og [Stas](Stas.md), men nogen samlet koordinering var der ikke, og hex-ordenens medlemmer så at der var behov for deres ledelse i de små ting der kunne effektivisere det fortsatte arbejde. De udsatte derfor den planlagte tur til Jhod Kavken, og blev i lejren nogle dage. Efter en hyggelig aften med nogle øl i langhuset, blev ordenen vækket af en højlydt ballade næste morgen. Saki, som for kun få timer siden havde serveret deres øl for dem, lå nu midt i lejren med halsen flænset op, og tegn på at der var spist af hendes indre organer. Panikken bredte sig i lejren, og en kaotisk eftersøgning efter mordere og monstre gik igang. Torque holdt hovedet koldt, og mens de andre undersøgte liget, afsøgte han området for spor. Der var tydelige ulvespor omkring Saki, som han begyndte at følge. Obduktionen viste kun at Saki havde fået bidt halsen over, var blevet lidt spist, og desuden havde mistet halvdelen af øret. Fra folk der kendte hende (hun havde ingen nærmere familie eller venner i lejren) forstod de at hun der havde båret en guldring. Snart kom de eftersøgende tilbage med flere grusomme nyheder: hyrdedrengen Beven var også fundet død, og med ham en håndfuld får dræbt ikke for føden med i blodsrus. Nu bemærkede både hexordenens medlemmer og nogle af skovhuggerne at fuldmånen var begyndt aftenen før. Var der virkelig en [[Werewolf|varulv]] på spil? Og var det så [[Ulf Lammeholt]]?
Med denne drejning steg nervøsiteten i lejren markant. Der var ikke så meget at lede efter, og en livsfarlig nat ventede forude. Torque havde nemlig på dette tidspunkt fulgt ulvesporene ud af byen og ind mellem nogle buske, hvorfra sporene blev til en voksen mands nøgne fødder og atter gik ind i lejren. Mens mørket faldt på samlede lejrens indbyggere sig i de mest solid hytter, eller i større bevæbnede grupper omkring nogle bål. Hexerne delte sig op så Galen og Chûnk benyttede et af banditternes gamle udkigstræer, mens Torque og Ollix lagde sig på taget af langhuset. Mørket faldt, månen kom, men roen forblev over lejren, til et skrig kom fra nordøst, efterfulgt af en skræmt hest der red tværs gennem lejren. Alle fire stormede de i retning af lyden. Torque ankom først, og så den gråsorte ulvemand bøjet over en bevidstløs mand. Ulven sprang straks på ham, og Torque og Galen svarede igen med rigelige mængder ild. Snart kom Galen og Chûnk til, og ulven kastede sit had på Chunk, som snart lå blødende på jorden. Ulven var ikke så let at ramme, og tog så godt som den gav. Da Torque endnu en gang missede med få millimeter, blev han selv flænset op, og han faldt til jorden med et opgivende suk. Det så skidt ud, selvom Ollix lige have fået Chûnk på benene igen. De havde brugt det meste af deres magiske kraft, og ulvemanden kæmpede lige op med dem mens de var fire, og nu gik det tal hurtigt nedad. Men netop da kunne Galen nå at ramme ulven med en bombe mens den vendte sig og løb hen imod ham. Efter en fuldtræffer med bomben kastede Chunk sig frem og bankede ulven i jorden med sin hammer, efterfulgt af et par slag for en sikkerheds skyld. Ulven skiftede tilbage til en mand med keliske træk, en ung mand hvis rester af skindtøj nu nærmest var destrueret. Andre i lejren kunne fortælle at den unge mand var ankommet for nyligt nordfra, en barbar ved navn Kundal. I hans telt fandt de resterne af Saki's øre, med guldringen i, samt barbarens sparsomme ejendele.
Med truslen fejet af vejen kunne planen om etableringen af [Kings Crossing](Kings%20Crossing.md) fortsætte og den sidste dag i Arodus kunne de erklære byen for grundlagt. Byggeriet af smedjer og huse var allerede begyndt, og efter at have delt ansvarsområderne imellem sig udvidede hexordenen landet índ i bakkerne mod øst. Landet [Hexmark](Hexmark.md) var nu en realitet, regeret af Baron Ollix Stormhorn fra byens King Crossing. Så skidt med at baronen endnu måtte sove i et telt. Vejbyggeri og etablering af landbrug i bakkerne blev også påbegyndt. Torque forsøgte at tage sig af den økonomiske vækst og skatteopkrævning under et, men uden det store resultat. 
Datoen er 01 Rova, det er officielt efterår.
## Hvem var med 
### PC 
 
*[Torque](Torque%20Firebrand.md)
*[Chûnk](Chûnk%20Van%20Der%20Hamer.md)
*[Ollix](Ollix%20Stormhorn.md) 
*[Galen](Galen%20Jabir.md)
## Treasure, Loot og XP 
'''XP''': 500xp + BONUS XP til alle spillere: 600xp for at grundlægge riget og byen
Skat: 
11gp, Saki's 20gp guldørering, 4 javelins, 1 greataxe
 
## Hexmark 
Control DC: 22    Treasury: 30BP 
         ''Economy''+13  ''Loyalty''+1  ''Stability''+8 
         Net consumption:1           Unrest:0
Cities:
Kings Crossing (Smithy, House) pop: 500 , 200gp value:
[Kingmaker_ The Plot](Kingmaker_%20The%20Plot.md)
