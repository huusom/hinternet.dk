#kingmaker #log

```ad-info

* previous page: [2016-04-13](2016-04-13.md)
* next page:  [2016-05-04](2016-05-04.md) 
```

# Kingmaker- det sidste klynk  
Lantor og Brimscyld lå begge døde i Fablen, Morwenkohl lå blind, beskyttet bag sin kraftvæg, og Torque stod overfor den mægtige fe. Med sig havde han kun sværdet Briar, som forsøgte at trøste og støtte ham i hans tanker. Men sværdet var ham uvant, og Nyrissas forsvar nærmest umuligt at komme igennem. Med en blik havde hun lamslået halv-orken, og mens hans tod hjælpeløs sendte hun Morwenkohls Bralani hjem. Det sidste medlem af spøgelsesgarden kastede sig ind i Torques flammekrans og endte sin udøde eksistens med akkurat at placere sin kårde gennem inkvisitorens armhule. Halvorken kollapsede og hans livsblod flød ud over Nyrissas fødder. Fe-dronningen helede sig selv, og fremkaldte derefter en sværm af hvepse som fløj over Morwenkohls kraftvæg. Troldmanden forsvandt ud af syne, og gik formentlig til grunde i insektsværmen. Rygter sige at han i sidste øjeblik fandt en port til skyggeverdenen og slap væk i live, kun for at tilbringe resten af sit liv som en blind, hjemløs og hvileløs vandrer i skyggernes verden. Man hørte i hvert fald aldrig fra ham igen.
Nyrissa overvandt således Hex-ordenens riddere, men hendes magt var brudt, hendes mægtigste allierede lå døde og hendes verden var kastet brutalt ind i det Stjålne Land hvor den havde mistet meget af sin magi. Selv om der nu ikke stod nogen i vejen for hendes plan om at fange og fortrylle området omkring Hexmark, fik hun aldrig udført sine planer. Måske brød hendes følsomme psyke sammen i sejrens stund. Måske havde den meget uro alarmeret de Ældste, som i så fald utvivlsomt har straffet hende endnu hårdere end første gang. Eller genfandt Nyrissa evnen til at elske, da hun blev genforenet med Briar, så hun i medfølelse med beboerne i landet lod sine planer fare og fandt en mindre ondskabsfuld retning for sit liv?
Kong Ollix Stormhorn undrede sig over hvor hans gamle venner var forsvundet hen, men han vidste at de havde sat livet på spil for rigets skyld, og det virkede til at det var lykkedes. Uden sin trofaste garde stod Hexmark dog svækket, og landet måtte se sig trynet i flere omgange i forbindelse med den store borgerkrig i Brevoy. Hexmark mistede den styrke der havde bragt det frem som det ypperste af de små riger i det Stjålne Land, og dets naboer frydede sig stille, mens de sendte medfølende og beklagende diplomater til den genopbyggede Catallaxis. Ollix grundlagde således et dynasti af småkonger med store egoer, som endnu regerer Hexmark den dag i dag, trods evindelige intriger og magtkampe både internt og landene imellem.
  
Chûnk van der Hamer endte måske med den hårdeste skæbne af hele Hex-ordenen. Omtumlet og forvirret over ikke at kunne finde sine fæller i Huset bag Tiden, blev han overfaldt af den Knurlige Heks. I en drabelig kamp overvandt hun ham og underlagde ham sin magt. I årtier var han hendes slave i et og alt, og han udholdt pinen og ydmygelserne for gang på gang at forsøge at omvende heksen til Gorums Glorværdige Krigstro, men hun fastholdt sin tro på Gyronna, og gang på gang bekræftede Chûnk hendes overbeviste tro på at mænd er svin. Med tiden blev de et uadskilleligt par, holdt sammen af en kærlighed næret af had og erotisk depraveret lyst.
De døde må man tro er kommet til det hinsides, hvor de hviler i Pharasmas grave, eller måske som belønning for deres troskab har fået en plads i deres guders tjeneste.
## Hvem var med 
### PC 
 
*[Torque](Torque%20Firebrand.md)
*[[Morwenkohl]]
## Treasure, Loot og XP 
'''XP:''' '''0'''
