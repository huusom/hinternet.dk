#kingmaker #log

[Sværdherrerne](Sværdherrerne.md) der regerer byen [Restov](Restov.md) i [Brevoy](Brevoy.md)'s sydlige provins [[Rostland]] er nervøse. Frygten for borgerkrig med resten af Brevoy er stigende, da [Kong Surtova Noleski](Kong%20Surtova%20Noleski.md) ønsker fuld kontrol over landet, og tilhængere af den forsvundne kongefamilie Rogarvia kan ikke vide sig sikre. For at beskytte deres sydgrænse har de besluttet at få større kontrol over det ukontrollerede sydland, et stort område kaldet [Floddømmerne](Floddømmerne.md), som enten er helt uden regenter eller i bedste fald styret af små banditkonger. For at sløre deres plan har de sendt frivillige og frie opdagelsesrejsende og eventyrere ud på opgaven. Den mest overkommelige opgave er gået til de mindst erfarne, som skal udforske området [Greenbelt](Greenbelt.md) lige sydvest for Restov. Og det er den gruppe unge håbefulde eventyrere vi skal følge her: [Stolen Lands Opgaver](Stolen%20Lands%20Opgaver.md).
Efter med succes at have nedlagt røveren der kaldte sig Kronhjortekongen, og kortlagt området omkring Olegs Handelspost, fik eventyrerne nu til opgave at opbygge en by og civilisere området som et selvstændigt baroni. Deres fremskridt ses her: [Rivers Run Opgaver](Rivers%20Run%20Opgaver.md)  
Højst overraskende viste det sig at der allerede lå et land i den sydlige del af Greenbelt, Hargulkas troldekongerige. En konfrontation virker skræmmende, men kan den undgås? Nej, men hexerne overvandt troldekongen, og et efterfølgende uglebjørnsatentat mod deres hovedstad. De to ting var på mystisk vis kædet sammen ved to objekter lavet af det samme hår. Baron Ollix indgik ægteskab med te-pigen Lily Teskerton, efter kort at have overvejet Anna Varn, men fundet hende for ung.
Indsatsen virkede nu hævet: Brevoys konge viste at han ikke respekterede Hexmarks nordgrænse, sværdherrerne kunne ikke hjælpe, og Varnhold så ud til at indgå en alliance med Kong Noleski, beseglet med Anna Varns hånd. Hexmark ville blive knust hvis landet ikke hurtigt voksede sig stort og stærkt, og det viste sig at være en udfordring at opnå begge dele samtidig. Således endte Rivers Run Red midt i Hexmarks tredje vinter, og en ny tid begyndte.
Den tid var præget af en uventet udenrigspolitisk drejning, da hele Varnholds befolkning i nabolandet forsvandt. Hexmarkens regenter var allerede på vej dertil for at forpurre alliancen mellem Varnhold og Brevoy, og påtog sig opgaven med at opklare ''Varnholdforsvindingen'', slutte fred med kentaurerne på de østlige sletter og således få orden på deres østlige grænser. Alt dette klarede de så fint, at de overlevende fra Varnhold, som de reddede ud af kyklop-lichen Vordakais klør, gladeligt lod de to unge riger smelte sammen. Derefter fulgte en tid med konsolidering af den pludseligt mellemstore nation, der nærmede sig kongerige-størrelse. Der blev udforsket og kortlagt, udbygget byer og forhandlet med naboer.
Men snart blev freden atter til ufred. Et fejlslagent mordforsøg på Hexmarks regenter, udført af en mystisk magiker, ledte til Mivon, og derfra videre ud i Floddømmerne. Fortsat uopklaret. Snart efter blev Tatzlford angrebet, og kun reddet da hexerne var i området og blev advaret i forvejen af Kisandra Numesti. Efter at have slået hæren bestående af soldater fra Drelev, barbarer og trolde, måtte hexerne besøge drelev for at forstå baggrunden for angrebet. Drelevs hovedstad, Fort Drelev, var en fin lille by, men oplandet var håbløst uopdyrket. Grev Drelev havde på fineste vis tabt en krig til barbarerne, og derefter søgt hjælp i Pitax for ikke at blive udslettet. Han balancerede nu på en knivsæg, og måtte ty til kortsigtede løsninger som angrebet på Hexmark for at bevare magten. Hexerne lod ham stege lidt i eget fedt, men var ikke i tvivl om at han snart måtte betale prisen i ''Blod for Blod''. Rygter om større trusler var i omløb, den sort drage Ithuliak's tilbagevenden og genkomsten af en legendarisk leder blandt barbarerne betød at Drelev-problemet virkede mindre presserende.
 
Mellem opbygningen af Hexmark, og en stigende interesse for landet naboriger, måtte Hexordenen således tager sig af en række risikofaktorer uden for grænserne. Spioner blev placeret i Fort Drelev, og ansporet af Chûnk (og Gorum) gik de så i clinch med barbarerne, i et kapløb gennem Gorums Test for at nå sværdet (Ovinrbane) Fjendedræber. Med sværdet erobret fra den genfødte (?) Armag, vendte de hjem og måtte generobre Olegs handelspost, der var blevet udråbt som separat rige af en ækel fey der havde iklædt sig Olegs hud.
Foranlediget af en tilfældig arrestation af Hexmarks spion i Fort Drelev, rejste hexerne til Drelev med en hær af vejbyggere, og en rigtig hær bag dem. De afsatte summarisk Grev Drelev med døden til følge, men måtte lade hans troldmand Imeckus Stroon slippe bort med grevinden, omend de opnåede en form for fredsaftale med ham. Fort Drelev blev omdøbt til Hammershafen, og efter et kort smut hjem hvor udøde overrendte Catallaxis sænkede freden sig for en periode. Den tid blev brugt i Hooktongue-sumpen, hvor boggards blev udryddet og insektoide sumpløbere blev allierede. 
Der var sikret fred med barbarerne fra Numeria, kentaurerne fra Iobaria, og i et vist omfang med de øvrige floddømmer. Hexmark voksede sig stærkere, og var nu at regne blandt de rigtige floddømmer, som den eneste af Brevoys udsendte missioner.
Der fulgte en kort, fredelig periode i Hexmark, som Lantor udnyttede til at opbygge en stor hær af elite-soldater og overtale Imeckus Stroon til at blive leder af deres nye magiske akademi. I Pitax blev afholdt den årlig Rushlight-turnering, og hexerne deltog da det var første gang de var inviteret ind i det gode selskab. De fik således mulighed for at se Pitax med egne øjne, og møde Kong Irovetti ansigt til ansigt. 
Det var udfordrende, men på mirakuløs vis løb Hexmark af med sejren i turneringen. Derefter fulgte en svær periode, da Irovetti satte et voldsomt angreb ind mod landet. Med taktik, diplomati og den rette timing lykkes det dog hexerne at slå angrebet tilbage og gå i offensiven. Men det angreb bliver slået tilbage, og Flodkongernes Krig går i stå.
I en pause rejser hexerne til Whiterose Abbey, hvor de finder et Pitax baghold og befrier en vand-fe fra et gammelt ur. Evindra holder noget viden tilbage for Hexmarks regenter. Snart møder de også Illora Nuski, sidste overlevende medlem af Jernspøgelser, og hun infiltrerer Pitax for dem.
Efter mange skin-angreb og taktisk spilfægteri stormer Hexmarks hær af sværdkrigere, støttet af et lille kontingent dværge med krigsmaskiner, Pitax, samtidig med at en elitestyrke skaber kaos i havnen og Illora sæter ild til Golemsmedjerne. Pitax falder på en dag, da Hexerne trænger kongen op i en krog i hans lille palads. De dræber Irovetti, men må lade hans naga-allierede flygte, da de var døden nær. I Irovettis gemmer finder de en hår-ring, og sværdet Briar. Evindra fortæller nu at hun vogtede det sværd, som en opgave givet hende af de ældste, feernes herskere. Hun mistede det mens hun var fanget i et ur, men til al held er det ikke faldet i Nyrissa's hænder. Nyrissa er en mægtig fe, næsten blandt de ældste, men udstødt og straffet for sit forsøg på at nå deres niveau. Nu leder hun efter sværdet som indeholder en del af hendes selv, men de ældste har gjort det umuligt for hende at opfatte det. 
Der fulgte en kort, fredelig tid hvor hexerne lod Pitax integrere i Hexmark, men så begyndte en række pager at ramme dem. Måske startede det med Lindormen i Branthlend bjergene, men snart stod Tuskwatersøen i strømhvirvler omgivet af sorte svaner. Pitax kom under angreb af en hornet jæger og hans kæmper, som ledte efter Briar, Narlmarch skoven blev overrendt af blodtørstige pastinakker, og i Catallaxis bredte mareridt og natlige dødsfald sig. Det tegnede til en kamp på liv og død for Hexmark og dets beskyttere. Fe-dronningen Nyrissa havde nemlig planer for det stjålne land som ikke passede med HExmarks fredelige udvikling. Nu sendte hun sine forposter til Hexmark for at forberede en konversion. Hexerne fandt en vej til Nyrissas verden, Thousandbreaths, gennem Castle of Knives' port. Der fandt de områder der mindede om angrebene på deres land, og de nedkæmpede beboerne i de fleste af dem. Derved flyttede de Thousandbreaths ud af feernes verden og ind i deres egen, og kom således på hjemmebane mod en svækket Nyrissa. Undervejs måtte de tilbage for at forsvare Catallaxis, et forsvar som desværre slog fejl, og byen gik tabt. Derfor gik de mod Nyrissa med fornyet kraft, mens Kong Ollix måtte møde fe-hæren på slagmarken. De nedlagde Ilthuliak, den legendariske drage som Nyrissa havde givet opgaven som portvogterske, og nu var vejen til Huset bag Tiden åben.
