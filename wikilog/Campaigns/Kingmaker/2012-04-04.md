#kingmaker #log

```ad-info

* previous page: [2012-03-28](2012-03-28.md)
* next page:  [2012-04-11](2012-04-11.md) 
```

# Det første valg mellem vold og diplomati  
  
Det tog ikke lang tid for gruppen at beslutte sig for at bekrige [[Mite|mitterne]]. Koboldenes skatte kunne om ikke andet bruges til at få deres fange til at vise dem vej til [[kobold]]-hulen, og sikkert også lede dem direkte til kobold-lederen så et hurtigt kup kunne gennemføres. Men først skulle mitterne udryddes og koboldstatuen erobres. I jordhulerne rendte de på en pigsømsfælde, og derefter en mitte der passede nogle mandsstore skolopendre. Skolopendrene blev dræbt, mitten undslap over en kløft. Kløften kunne krydses med et godt spring, eller med de klatrereb mitterne havde hængt op. De spottede at rebene inkluderede nogle snyde-ender der ville sende klatrende direkte i kløften, og mente derefter at vejen var sikker. Alick klatrede over, og Gov fulgte efter. Da rejste sig en kolossal [[Centipede, Giant|skolopender]] sig fra den lille kløft. Bæstet var så stort at det måtte bore sit hoved ind i tunellen for at bide Gov, hvilket det så gjorde. Alick og Gov flygtede længere ind i tunellen, og befandt sig så midt i mitternes krigsråd, hvor mitterne stod omkring deres lille blå leder, og dennes noget mere frygtindgydende kæmpetæge. Med gigantmonsteret bag dem og en overvældende styrke foran dem, løb de to fyre videre, ind i en form for sovesal eller pulterkammer med endnu flere mitter i. Gov ledte Alick til en form for væg eller hjørne hvor de havde dækket ryggen, og forberedte sig på at sælge deres liv så dyrt som muligt, mens overmagten af mitter forsigtigt rykkede nærmere.
På den anden side af kløften havde resten af gruppen nu fri bane til at skyde på den blottede skolopender-ryg, men det viste sig at de bortset fra Carajou hurtigt løb tør for ammunition. Bæstet piskede dem omkuld med sin hale, og begyndte at bakke tilbage i kløften, på mittekongens ordre. Snart havde de de giftige kindbakker helt oppe i hovedet, og Thrent måtte som sædvanlig holde stad bag sit skjold, mens hans fæller prøvede at få ramt modstanderen. Det tog dem ganske kort tid at få kombineret en fuldtræffer fra hver sin side til et dødeligt sår i hovedet på gigantskolopenderen, og de skyndte sig videre, usikre på hvor Alick og Gov var endt. Thrent smed oven i købet sit skjold for at kunne springe over kløften!
Det var sandelig i sidste øjeblik de kom til undsætning. Gov var kollapset, og nu så de Alick miste bevidstheden i kæberne på kæmpetægen. Den blodige kamp fortsatte lang tid endnu, men mitterne mistede overtalsfordelen og derefter kampgejsten. Med taktisk snilde forhindrede eventyrerne mitterne i at slippe ud af fælden, og nedkæmpde dem til sidste ækle, blå mandsling.
Det tog dem flere dage at komme sig over de næsten dødelige sår halvdelen af gruppen havde modtaget i kampen. Selv Mikmek begyndte at miste tålmodigheden med at komme sejrende tilbage med koboldenes hellige elefenbensfigur af en hornet, vinget kobold (muligvis en djævel eller gargoyl). Men afrejsen blev udsat flere gange på grund af fysisk svaghed, dårligt vejr og uenighed om taktikken når de nåede koboldene. Den snævre sejr over mitterne havde gjort de unge brushoveder forsigtige, og kamp med koboldene skulle helst udføres med overraskelsesmoment, overtalsfordel og en fri flugtrute, hvilket var ganske svært at få i en plan, specielt med deres sparsomme viden om koboldenes hjem, mængde og styrker. Da uenigheden toppede, listede Gov sig op bag Mikmek med sværdet trukket, for at stoppe en hver snak om forhandling med de små grå reptiler, men Alick fik stoppet ham inden han slog til. De blev endelig eneige om at tage afsted når regnen stoppede, tale med koboldene og se dem lidt an, og så hugge deres høvding og shaman ned hvis lejligheden bød sig.
Efter en dagsrejse nåede de koboldenes hule, en diskret åbning ind i en bakke, som de nok havde haft svært ved at finde uden Mikmek. Der mødtes de af en vagtpost, Nakpik, som straks startede en uforståelig samtale med Mikmek, som gjorde eventyreren lidt nervøse. Når de kiggede rundt kunne de på den ene side at tunnelåbningen se et usselt bur af grene med en endnu mere ussel mitte i, og på den anden side et gammelt skilt i træ, med teksten "Oaktop Silver Mine" skrevet med svungne taldanske bogstaver.
Nu begyndte de svære beslutningers tid så igen: Mikmek mente at den hellige statue skulle overrækkes til shamanen Tartuk, mens Nakpik mente at shamanen var ond, og høvding Sodskæl var den rigtige at give den til. For at gøre pinen kort, valgte gruppen at følge Mikmeks råd, da han nu havde været deres kammeratlige fange i en lille uges tid. Nakpik blev sendt ind efter Tartuk, men kom tilbage og fortalte at den store shaman ville havde blødhuderne til at komme til sig. Det gad de trætte opdagelsesrejsende ikke, mere af frygt for deres sikkerhed end af krav om respekt. De bad derfor Nakpik hente hødingen, hvad han jo gerne gjorde. Høvding Sodskæl kom ud i fuld officiel mundering, omgivet af 6 krigere og med yderligere bueskytter bag sig. Han talte ok Common, og var tydeligt forsigtig med hensyn til de store krigere foran ham. Forhandlingen gik igang, og efter tredive udmattende minutter fik Carajou en aftale igennem hvor høvdingen lovede fred og sikkerhed for mennesker i området, at de ville dele krigsbyttet fra mitterne med Carajou og hans gruppe, og at Sodskæl ville signere på en traktat ved senere lejlighed. Til gengæld havde eventyrerne udryddet mitterne, reddet Mikmek hjem og hjembragt den hellige statue af gamle Skarptand, som de overrakte Sodskæl ved forhandlingens afslutning. Høvding Sodskæl så tvivlende på elfenbensfiguren i lidt tid, før han med fornyet sikkerhed i blikket hævede den over hovedet og smed den i jorden så den knækkede. "Forbandelsen er hævet", råbte han, "Død over Tartuk". Og hans krigere istemte samme råb, hvorefter de alle strømmede ind i hulen igen. Greenbelt-ekspeditionens medlemmer stod lamslåede. De hvad forventet at overraske koboldene, men istedet havde de nu en aftale med dem, og koboldene dræbte hinanden. De kunne kun få et enkelt blik af en lilla kobold med ben i næsen, og hans tamme ravn, før alt var kæmpende kobolde. Før de vidste af det var høvdingen tilbage, med et tilfredst og lidt udspekuleret smil. Han takkede dem, bekræftede aftalen, og overrakte dem hver en gave fra krigsbyttet eller Tartuks ejendele: Alick fik to bolts, Gov mitternes magiske støv, Carajou en spinkelt messingring med en uanseelig perle i, Galen en ? og thrent en lille pose guld.
Ekspeditionen var udmattede og måtte rejse hvem med den smule mad som jægerne kunne skaffe i løbet af dagen. De udforskede et enkelt område til, hvor de var så heldige at støde på et lynramt træ. Derunder fandt de den begravede skat som kortet fra edderkoppehulen havde markeret. De nåede Olegs handelspost på den fjortende dag i Gozrah, forårets midtpunkt. Forundrede over deres oplevelser, men også med fornemmelsen af at have opnået noget, og dermed være bedre rustet til de kommende udfordringer.
   
## Hvem var med 
### PC 
*[[Gov]]
*[Carajou](Carajou.md)
*[[Galen|Galen Jabir]]
*[Thrent](Thrent%20Rasnor.md)
*[[Alick]]   
## Treasure, Loot og XP 
'''XP''': 1100 heraf 200xp for kobold-alliancen, som fratrækkes evt fremtidige xp for samme kobolds
Mønter fra mitterne, gaver fra koboldshøvding Sodskæl, skat under det udgåede træ (læderkappe, dagger, wand, vandskadet bog og sølvring)
Bemærk: Nyt XP goal: 3000
Se [Ny XP-Liste](Ny%20XP-Liste.md)
[Kingmaker_ The Plot](Kingmaker_%20The%20Plot.md)
