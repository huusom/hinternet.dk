#kingmaker #log #player-character

[[File:Torque closeup.jpg|right|400px| Grooooovy]]
[[½Orc|Half-Orc]] [[Inquisitor]] PC spillet af [[:user:Loreshadow|Nørby]]
Følges trofast af sin lækre ild engel [[Hottie]]
## Beskrivelse 
Torque ligner en typisk ung halv-ork med grønlig hud og en massiv kropsbygning. Det der kunne have været et indtagende smil skæmmes kraftigt af de gulnede hjørnetænder der stikker ud af undermunden, men det gode humør er alligevel ikke til at tage fejl af. 
Torque er klædt i en usædvanlig flot kappe i røde og gyldne farver hvorunder han skjuler en rustning der ser ud til at være sat sammen af dele der har været brugt andre steder. Han bærer et kurvet sværd og et skjold hvorpå der er malet et billede af en engel med udstrakte arme.
I modsætning til mange andre halvorker skammer han sig ikke over sit fædrene ophav eller forsøger at skjule det. Faktisk bærer han en ring i det ene næsebor, netop for at hædre og mindes sin far.
## Baggrund 
Torque er opkaldt efter sin morfar Torquemada, der var berygtet Inquisitor i [[Ustalav]]. Torquemada var på højden af sin karriere da de tiltagende kampe mellem de adelige familier til sidst gjorde forholdene lidt for hede og han måtte tage flugten med sin familie.
Det blev som en del af en større karavane der ville prøve lykken østpå og rejsen var lang og hård. Tragedien ramte halvvejs, i form af et ork-raid der efterlod karavanen i ruiner. Næsten alle mænd i karavanen blev dræbt og orkerne slæbte af sted med hovedparten af deres ejendele. Det var også ved denne lejlighed at Torques unge mor (Cacille) og far mødte hinanden for første og sidste gang, hvilket løb op i ca. 8 uromantiske minutter bag en parkeret kamel. Cacilles erindringer om faren kunne senere opsummeres til ”Han havde vist nok ring i næsen” (men det havde han faktisk ikke). De overlevende slæbte sig videre mod [Brevoy](Brevoy.md) og slog sig i sammen ned i en lille fredelig landsby.
Et passende antal måneder senere kom et lille dusin bastarder, heriblandt Torque, til verden, og i de følgende år satte gruppen af jævnaldrende brushoveder og deres mødre - Ork-enkerne - et markant aftryk på den lille landsby. Det blev dog overvejende et positivt aftryk, hvilket bl.a. skyldes den store indflydelse som den aldrende præst Kormes fik på de unge halvorker. Kormes var en af de få mandlige overlevende fra karavaneturen og skønt han ved den lejlighed havde mistet synet var hans tro på [[Sarenrae]]s lære stadig intakt. Kormes var optændt af en hellig ild til at guide sin medmennesker på rette vej og han mente at tabet af hans syn blot havde øget hans evne til at se ind i andres hjerter så han kunne udføre dette hverv bedre.
Kormes prækede ærlighedens evangelium for de små letpåvirkelige halv-ork poder og påtog sig rollen som den faderfigur de så brændende manglede (ind imellem tog han også sit arbejde med helt ind i sengen hos mødrene, ville onde tunger vide). Han lærte børnene at acceptere sig selv og hjalp dem på vej til positive roller i det lille samfund.
Da Torque var 13 år døde Kormes til stor sorg for hele flokken, og det blev startskuddet til selvransagelse og opbrud blandt de unge halv-orker. Nu var det tid til at føre deres drømme ud i livet, vise verden hvad de var værd og ære Kormes’ minde. For Torque og mange af de andre var det en militærkarriere hos [Sværdherrerne](Sværdherrerne.md) i [Restov](Restov.md) der lokkede, og det var en bevægende dag da "mors lille drejningsmoment" rejste hjemmefra med sine barndomsvenner.
Her et par år senere stod den fortsat på karavane pasning og lidt byvagttjans, men Torque var sikker på at han snart ville rykke op i hierakiet. At det blot var et spørgsmål om tid før hans overordnede lagde mærke til hans strålende evner for at finde spor og gennemskue løgne. Han skulle bare med ud til nogle flere afhøringer eller på nogle rigtige gerningssteder. Hans hjemmedrenge mente at Torque var for naiv; at han ligesom som dem var hjælpeløst fanget i "muskelklump zonen", og det ville være den eneste rolle han og de nogensinde ville få lov at spille. 
Efter en våd bytur fik Torque en åbenbaring: Der fandtes et sted, ikke langt herfra. Hvor land skal bygges men hvor lov endnu var et ukendt ord. Spæde forsøg er sat i gang men det er planløst og de mangler hjælp. ''Din hjælp'' sagde englen. Der var meget lys og det var svært at fokusere, men Torque var sikker på at det måtte være en engel udsendt af Sarenae selv. ''Du skal bringe lys i mørket. Hjælpe dem der har brug for det og bringe dem til fald der vil det onde''. Wow, der var godt nok meget lys. Englens gevandter var lavet af det pureste lys og lækker var hun også. Torque rakte ud men englen kom blot længere væk. ''Hex... hex... hex...'' var det sidste den sagde og så var den væk.
Torque vågnede, badet i sved og tør i munden. Fucking hamster!
## Spådom 
Forbliv tro mod Morgenrødens Blomst og du vil opnå den respekt du søger.
## Endeligt 
 
Torque måtte som resten af holdet lade livet i hexernes endelige opgør mod [Nyrissa](Nyrissa.md) - se [2016-04-20](2016-04-20.md)
## Data 
'''Char. Start Date:''' 30/5 - 2012
'''End date:''' 20/4 - 2016 
'''Level range:''' 2-14 
'''System, Setting:''' 4th special, AD&D, Golarion
'''Race:''' [[½Orc]]
'''Class:''' [[Inquisitor]]
'''Height, Weight, Age:''' 175 cm; 180 lbs.; 18 years (start)
''' Alignment:''' Neutral Good
'''Deity:''' [[Sarenrae]]
'''Abilities:''' 20*(Str), 12*(Dex), 18*(Con), 10(Int), 16*(Wis), 8*(Cha) 
'''Favorite Trick/Weapon of Choice:''' Scimitar m. Bane ability samt [[Crown of Flames]]
