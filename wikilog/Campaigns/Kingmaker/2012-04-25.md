#kingmaker #log

```ad-info

* previous page: [2012-04-18](2012-04-18.md)
* next page:  [2012-05-02](2012-05-02.md) 
```

# Rejsende i sylte  

 
  
De var godt trætte af at bære på det store svin da de nåede Olegs handelspost. Men der blev de belønnet med imponerede tilråb og glædeshyl, ikke mindst fra gamle [Vekkel Bensen](Vekkel%20Bensen.md). Han gik straks i gang med at slagte, salte, røge, hakke og lave mad. Tre dage ventede de på den store banket, hvor hex-ordenen sad bænken i Olegs stue med Vekkel Bensen, Oleg og skovhuggeren [Stas](Stas.md). Oleg havde fremskaffet en tønde god mørk øl, og Bensen serverede stolt en enorm sylte lavet af Hugtandsflænsers hoved (og hjerne). Det reelle kød var gemt væk i langtidsholdbar form, mens hovedet skulle spises straks.
Det blev nu alligevel en fin lille fest, hvor Vekkel fortalte tre forskellige historier om hvordan flænseren tog hans ben, og også rodede sig ud i en kompliceret historie om Tatzlormene.
Undervejs overrakte han dog de seks magiske pile han havde bestilt til at nedlægge svinet med til Carajou, og da han hørte at lille Gov ingen bue havde, gav han ham straks sine egen gamle langbue.
Derudover var der kommet endnu et læs varer til dem, med blandt andet Govs nye brynje, og en efterlysning fra Sværdherrerne på [Kronhjortekongen](Kronhjortekongen.md), død eller levende.
 
Men snart kaldte vildmarken atter på dem. De pakkede al den langtidsholdbare mad de kunne finde og drog ud. Først omkring den forheksede del af skoven, hvor de igen blev udsat for drillerier uden at se spor af hvem der stod bag. Derudover skjulte skoven ikke noget af interesse, så de fortsatte sydpå til Erastils tempel. Der sikrede de sig at de to reformerede banditter stadig hjalp [Jhod](Jhod%20Kavken.md), og de oplagrede en del af maden til senere. Videre mod vest nåede de skovens ende, hvor de kunne se ud over græsvidderne. Der var også en 5 meter høj, gammel taldansk statue af gamle dræberøje, overbegroet med mos og slyngplanter.
Mod sydøst stødte de atter på Skunk-floden, som de fulgte mod syd.  På den østlige side fandt de et par gamle huse der ikke var helt styrtet sammen endnu. En [[boggard|frø-mand]] kom ud fra det ene hus, vinkende og kvækkende ”Fred ! Fred Plan”. Gruppen forsøgte at tale med den let tumpede fremmede, som desværre ikke kunne så mange ord på common, og ikke forstod nogen af Allicks mange alternative sprog. Men de fandt fællesskab over forskellig mad, frøen bød på guldsmede, og en lang gentagelse af hinandens ord. Frøen fandt også sin ven frem, en lilla mandstor frø med enorme hugtænder, en [[slurk]]. Da gruppens tålmodighed var opbrugt, og boggarden havde forsøgt at ryge på Allicks pibe uden den store fornøjelse, rejste de videre med den tanke at de havde fundet en potentiel ven i skoven, eller for nogens vedkommende at de huse vel en dag skulle bebos af ordentlige folk.
 
Næste dag fandt de en form for vadested, hvor et par sandede øer midt i floden opsamlede grene og andet flodslam og dannede en form for dæmning. Den utroligt velsvømmende Allick smuttede ud på den største af sandøerne og kiggede sig lidt omkring, men han havde ikke rigtigt indstillet øjnene i den rigtige retning. Han stødte sin fod mod en skællet grøn krop, og stod sekundet efter ansigt til ansigt med den drageligende [[Tatzlwyrm|tatzlorm]] der brølede ham op i hovedet efter at være blevet vækket af sin middagslur. Ormen nappede ham let på armen, før Allick kastede sig i floden og hurtigt dukkede op hos sine venner på den anden side. Ormen fulgte hurtigt efter, og da var det at hex-ordenens stolte krigere opdagede at flere af dem sad fast i flodbreddens klistrede mudder. Tatzlormen angreb Gov, som prøvede at komme væk fra mudderet og hen til Thrents trygge side. Gov slap derhen, men nu vendte ormen sin opmærksomhed mod Allick. Bedre gik det ikke hos Carajou, som ikke var kommet helt fri af mudderet da endnu en tatzlorm angreb ham fra skoven bagved. Den grønne drageslange fik hurtigt viklet sig rundt om Carajou, mens den bed og rev ham. Han lod den betale dyrt for det med talrige hug fra begge sine sværd, men lige meget hjalp det. Ormen blæste sin fæle ånde i ansigtet på ham, og i sin kamp for livet kunne han ikke andet end at indånde den ubehagelige gift. Da Gov et par meter derfra huggede hovedet af den første Tatzlorm, kastede den anden sit bytte (den livløse Carajou) ud i floden og gik frådende til angreb på den dværg som spærrede vejen videre for den. Efter nogle hjælpeløse bid i Thrents store skjold kappede han det andet Tatzlorm-hoved af.
Det tog dem noget tid at få Carajou tilbage til livet, og det kostede en healing-potion, men det var det hele værd. Mens Gov og Allick hjalp hinanden med den sag, kastede Thrent sig over endnu en eftersøgning for guld i den svovlholdige flod. Han havde ikke heldet med sig, men han fandt dog først et messing øl–krus, og derefter en mørnet rygsæk fra en mindre heldig rejsende. Sammen med de to hoveder og det sværd og den scale-mail Gov havde fundet imellem flodens bærme var det en ganske hæderlig lille skat.
 
Men de var ikke trætte endnu, den gode hex-orden. Sammen fulgte de floden mod syd, hvor de forstyrrede en satyr som skræmte dem væk med sit rærlige fløjtespil, og derfra gik de mod øst, og så nord igen. De udforskede videre mod nord, passerede tatzlorm-øerne fra den østlige side, rejste op forbi Boggards hjem og nåede Erastiltemplet netop som de løb tør for mad. Der lykkedes det med stor ildhu at få rengjort og udstoppet de to hoveder i en kvalitet Oleg forhåbentlig ville sætte pris på.
De tog reservelageret af mad med, og vendte atter næsen mod syd og fik således undersøgt en pæn stor del af den ukortlagte skov. På vejen fandt de en enkelt spinkel hugtands-busk, men uden bær. Da de nærmede sig skovens østligste kant hørte de en underlig lyd, som gøen fra en lille hund. Da de fandt lydens kilde, et hul i jorden, skred hullet sammen og sendte Gov ned i fælden til en udsultet og desperat [[thylacine|pungulv]] som straks rev halvdelen af hans ene kind af for at få noget at spise. Gov samlede sit sværd op igen og forsvarede sig med al den vrede han havde i sig, og de to kæmpede jævnbyrdigt til det lykkedes Thrent at klatre ned til dem, efterladende sit skjold siddende på tværs halvvejs oppe i hullet.
Thrent så Gov falde blødende om i det beskidte hul, og knuste og parterede straks dyret med sin økse. Allick gled elegant gennem luften ned til dem, og forbandt Gov. De måtte holde en længere pause dernede, før Gov så var frisk nok til at klatre op, og derefter sende et reb ned der kunne lette turen op for de andre. Allick insisterede på at forbinde Gov yderligere, og imens holdt Thrent vagt. Da han opdagede en gruppe på 5-6 [[Troll|trolde]], vandrende højlydt snakkende gennem skoven mod sydvest, frøs hans krop. Han kunne ikke advare de andre uden at afsløre sig selv, så dværgkrigeren måtte presse sig ned i skovbunden og håbe at troldene ikke bemærkede den store metalklump der ikke virkede som en naturlig del af skoven. Ved et lykketræf var Gov og Allick stille mens troldene passerede forbi dem, og de fik ikke øje på Thrent heller. Da dværgen turde rejse sig beordrede han de andre til at samle grejet og straks rejse mod nord. 
 
Nu gik den lange tur hjem til Oleg så, med tunge tatzlormehoveder at bære på og for lidt mad i rygsækkene. Efter mødet med troldene blev vagttjenesten om natten pludselig lidt mere anstrengende, men der dukkede ikke flere trolde op.

## Hvem var med 

### PC 

*[Carajou](Carajou.md)
*[Thrent](Thrent%20Rasnor.md)
*[[Alick]]
*[[Gov]] 

## Treasure, Loot og XP 

'''XP''': 950
Bemærk: Nyt XP goal, Se [Ny XP-Liste](Ny%20XP-Liste.md)

Vekkel Bensens magiske pile, 6 +1 animal bane pile, longbow, messingkrus, sølvring, vandtæt scrollcase, 38gp 52sp, jadefigur af nøgen elverprinsesse, scale mail, longsword, hugtandsbusk?

Skylder 85gp til Oleg for jernrationer 

[Kingmaker_ The Plot](Kingmaker_%20The%20Plot.md)
