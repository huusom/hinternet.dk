#kingmaker #log

```ad-info

* previous page: [2013-05-15](2013-05-15.md)
* next page:  [2013-05-29](2013-05-29.md) 
```

# Med Næb og Kløer (Gozran)  
 
De sejrige hexere måtte nu tage en række svære beslutninger omkring hvad der skulle slæbes med hjem i først omgang (som fx [Kesten](Kesten%20Garess.md)s lig) og hvad der måtte efterlades til en anden gang (Kestens rustning, mønter, BP). De jog snildt resten af troldene på flugt, og ilede under [Tiressia](Tiressia.md)s ledelse tilbage til [Catallaxis](Catallaxis.md). Der blev deres frygt til virkelighed, da de så hvordan byen var bleve gennemtrampet af store fødder, og hvordan skarpe kløer havde ridset Tuskwalls borgmur. Indbyggerne flokkedes om deres hjemvendte ledere, og fortalte den bitre historie om en kolo-enorm [[Owlbear|uglebjørn]] der havde angrebet byen, dræbt alt hvad den mødte og trampet rådhuset i stykker, med borgmesteren inden i. Kun ved at søge tilflugt i borgen og beskyde bæstet intenst var den drevet på flugt. Kombineret med det månedslange regnvejr var moralen langt nede, og det skuffede hexerne en del at [Hargulka](Hargulka.md)s hjembragte hoved ikke muntrede byboerne op.
Dagen gik med at lytte og fortælle om egne eventyr, bese skader og de tydelige spor uglebjørnen havde efterladt sig mod syd. Men allerede næste dag kom en ny forstyrrelse. Ingen ringere end [[Emil Surtova]], Kongen af Brevoys egen nevø, og med ham 40 våbenføre mænd (nok til at mange begyndte at frygte en fjendtlig handling). Emil kom såmænd bare lige forbi for at sige hej, spørge om de nu havde en forsvarspagt med Brevoy, eller bare en ikke-angrebspagt måske? Og så fortalte han om sine planer om at gøre kur til [Maegar Varn](Maegar%20Varn.md)s kønne unge datter, og kritiserede forsigtigt baronens manglende forsvar af sin hovedstad mod de lokale vilde dyr. Den venlige Emil tilbød rask væk at tilkalde nogle hundrede af kongens soldater til at beskytte den spæde by, men tilbuddet blev venligt afvist af hexerne, som ikke havde behov for at komplicere deres liv yderligere. Så hellere de vilde dyr!
Emil Surtova nåede ikke at forlade Catallaxis, før også [Jubilost](Jubilost%20Narthropple.md) og [Akiros](Akiros%20Ismort.md) vendte hjem. De hjembragte nye kort, lækre ål fra sølvtrinssøen og en fabelagtig historie om kæmpefuglen [[Roc|Rok]] der havde kidnappet Jubilost, og således tvunget resten af ekspeditionen til at bestige områdets højeste bjerg for at redde deres leder sikkert hjem. Men Emil tog videre, og efter megen mas og skulderklappen lykkedes det hexerne at overtale Akiros til at overtage Warden-rollen efter Kesten, som også blev stedt til hvile. Rigets tilstnd iøvrigt virkede fornuftigt, men regenterne tog færrest mulige beslutninger, da de var optaget af planerne om at hente troldekongens skat hjem. Nå ja, og så nedlægge uglebjørnsmonsteret som hele byen levede i frygt for.
Så med [Corax](Corax.md) og Torque som guider fulgte Lantor og Chûnk sporet mod syd, langt mod syd, helt ned forbi Gutrin floden og ned omkring den Lille Sellenflod. Der fandt de en uglelugtende grotte som var det perfekte sted til at diskutere hvem der løb den største risiko i kamp, og om ikke det burde reflekteres i skatten. Chûnk og Corax måtte afbryde diskussionen, da den nåede det punkt at de to krigere greb hinandens ejendele og råbte "nu er DEN min" og den slags.
I grotten var der først ådsler og lort i lange baner, dernæst et lille vandhul og en stor rede. Derfra kom kæmpeuglebjørnen løbende, og kampen gik i gang. Der blev uddelt dræbende slag begge veje, det var en kamp mellem titaner (ja, de var i hvert fald large hele partiet). Bæstet nægtede at lade sig fælde trods de vildeste sår, og dens store skarpe kløer fik hexerne til at trille ned af gangene, eller bare kollapse i blødende sår. Det lykkedes Corax og Torque at nedlægge bæstet med et par sikre skud, mens Lantor og Chûnk lå sårbare og bevidstløse foran bamsen. I grotten fandt de liget af en lyshåret fyr, hvis udstyr tydede på en røver eller eventyrer. Kun hans ring, lavet af det samme hår som Hargulkas krone, skræmte lidt. En pivende lyd fik dem videre til næste grotte, hvor de rådnende rester af en anden kæmpe uglebjørn lå omgivet af seks døde mænd. Blandt tre mandsstore unger, var der stadig en i live, som Lantor straks kastede sin kærlighed på. Derudover fandt de også adskillige mindre gange, for små til uglebjørnene, men store nok til en nysgerrig eventyrer.  
Lantor rejste tilbage til Catalaxis med ungen, og han besluttede sig for at blive der en tid for at passe sit job som general og sin nye hobby som dyrepasser. Borgen og byens forsvarsværker havde taget en del skade af uglebjørnens angreb, så der var brug for at en del forbedringer. Dertil kom arbejdet med at træne uglebjørneungen [[Ulrik]]. Det var Lantor’s håb at Order of the Hex kunne bruge kræet til specialopgaver, som f.eks. at indgå i forsvaret af fremskudte poster nær fjenden. En dyrepasser blev ansat til at fodre kræet og til at hjælpe med træningen.
## Hvem var med 
### PC 
 
*[[Lantor Edgeborn]]
*[Torque](Torque%20Firebrand.md)
*[Chûnk](Chûnk%20Van%20Der%20Hamer.md)
 
## Treasure, Loot og XP 
'''XP:''' 2850xp til de fremmødte og 1050xp til resten 
'''Skat:'''   Den afdøde uglefængers udstyr, inklusiv en ildevarslende ring af hår; En nuttet lille uglebjørneunge: Ulrik
# Hexmark  
Control DC: 36 Treasury: 16 BP
  ''Economy''+36 ''Loyalty''+24 ''Stability''+27
  Net consumption:0  Unrest:0
Cities:
* [Kings Crossing](Kings%20Crossing.md) (Exotic craftsman, Inn, Mill, Smithy, Brothel, Tannery, Library, 4 Houses) pop: 2750 , CBV 700gp: Items for sale: 12 ''arrows +2'': 1800gp; 
* [Catallaxis](Catallaxis.md) (Tuskwall Castle, Dump, House)  Pop: 1500
* [Tatzlford](Tatzlford.md)  (2 Houses, 1 City Wall, ½ pris for næste Market/Inn/Tavern) Pop: 500
[Kingmaker_ The Plot](Kingmaker_%20The%20Plot.md)
