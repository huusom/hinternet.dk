#kingmaker #log

```ad-info

* previous page: [2012-08-15](2012-08-15.md)
* next page:  [2012-08-29](2012-08-29.md) 
```

# Opdagelsesrejse mod syd  
 
Efter den spændende udrensning af [[zombie]]r forlod de fortet, som endnu stank af de ådsler de havde efterladt der da [Kronhjortekongen](Kronhjortekongen.md) blev overvundet.
De rejste mod nord to dage, før de mødte Galen som havde håbet at kunne nå dem ved fortet. De rejste sammen mod sydøst for at udforske området øst for fortet og op mod Tors of Levenies. Området var bakket, og på denne tid af året var bakkerne oftest dækket af den ene eller anden form for udtørret vegetation. Rejsen i bakkerne var hård, for enten måtte man op og ned i en uendelighed, eller også måtte man zig-zagge sig mellem bakkerne uden det store overblik.
[[File:Wolf.jpg|left|200px]]
En af de første nætter sneg et kobbel [[Wolf|ulve]] sig ind på gruppens lejr, bedst som de sov tungest. Den vagthavende dværg opdagede faren da hestene blev skræmt, men der var angrebet allerede igang. Chûnk ilede hestene til hjælp, for det var der angrebet blev sat ind. En stor led sort ulv tog kampen op med dværgen et kort øjeblik før den løb afsted. Da resten af gruppen var på benene havde de brave heste som til daglig bar Torque og Lantor jaget ulvene på flugt. Kun var Chûnks lille kraftige pony stukket af i panik, hvilket formentlig blev dens sidste fejltagelse, som den løb ud i natten med ulvekoblet efter sig. Derfra måtte de skiftes til at gå, da de var en hest i underskud.
Bakkerne gav ikke meget mad af sig, og sceneriet begyndte at blive enerverende i sin konstante brune bakkethed. Endelig stødte de på lidt afveksling: en lille tørvehytte med en ældre sølvhåret kone i. Hun præsenterede sig som Mor [Lammeholt](Lammeholt.md), og bød på en kop te mens hun fortalte om sig selv og sin søn Ulf. Hun kunne ikke fortælle meget om landet længere væk fra hytten, men hun virkede sej og med en vis selvsikkerhed, bosat i et område der elelrs nok bød på diverse farer. Ulf kom hjem senere, en ung mand med en imponerende skulderbredde og en slank midje, men en mand af få ord. Han huggede brænde til gæsterne var gået, og bagefter snakkede de opdagelsesrejsende om hvorvidt den sorthårde unge mand kunne være den sorte ulv der havde væltet Chûnk omkring den forrige nat.
Længere mod øst begyndte de at kunne se bjergenes udløbere, og diskussionen begyndte om hvorvidt der skulle udforskes mod øst eller vest. De slunkne madposer fik lov at bestemme, og de vendte næsen hjemad for at udforske en sydligere zone før de rejste mod nord via fortet. Der mod syd kom de til en ny flod, der løb bred og dyb mellem bakkerne. Der var masser af fisk i floden, og de kunne atter gå mætte i seng. Nætterne blev dog ikke mere rolig, for nu begyndte uhyggelige lyde at hjemsøge dem. Ollix gik således en nat ud efter kilden til den gråd han syntes at høre, kun for at blive overfaldet af et hestestort hyæne-agtigt bæst. Han slap hurtigt bort, og løb råbende tilbage til lejren, hvor de midt om natten satte en eftersøgning efter bæstet i gang. I første omgang ledte dyret dem på vildspor, og mens halvdelen af eventyrerne ledte mod syd, lokkede dyret med søde ord Lantor til at gå ud i mørket mod nord, hvor det overfaldt ham. 
[[File:Leucrotta.jpg|right|300px]]
Men disse opdagelsesrejsende var ikke let bytte. Lantor slap også bort fra bæstet, hjulpet af Torque som havde fulgt ham da han som fortryllet havde forladt lejren. De jog dyret på flugt igen, og optog jagten næste morgen. Torque fandt sporene, og førte dem nordpå i en lang og snirklet vej der virkede som et bevidst forsøg på at vriste dem af. Efter nogle timer førte sporet dem ind i en lille dal, en hulning mellem bakkerne, hvorfra lugten af rovdyr kunne mærkes. Torque signalerede til de andre da han rejste sig op fra sporet, og så netop da ind i bæstets øjne, som det lå og trykkede sig under en busk. I dagslyset var væsnet tydeligvis en sjælden [[Leucrotta]], og det var parat til at forsvare sit hjem, selvom det nok havde kunne slippe væk henover bakkekammene. Dyret var ikke helt erfaren med kamp mod pansrede krigere, og specielt lod den sig flere gange snyde af skjolde. Men den bed hårdt når den kunne komme til det, og ydede adræt, men håbløs modstand. 
Men næppe var den nedlagt, før de hørte Ollix på bakkekammen råbe "Se på mig, Kom og få en fisk", hvorefter endnu en Leucrotta kom løbende af sporet og overfaldt Aleister, som kun med nød og næppe fik rullet sig væk fra dens dræbende kæber. Den nye modstander virkede lidt mere magisk og magtfuld, og var således beskyttet af tornegrene der nærmest voksede ud af dens krop. Det blev nu en udfordring for Galen og de tre krigere at indse at faren ikke var ovre endnu, samtidig med at de skulle ignorere den distraherende men tydeligvis tossede troldmand. Chûnk tog sig af Aleister, Galen løb i dækning op ad en bakke, mens Torque og Lantor skridtede forsigtigt frem mod bæstet. Det blev en hård kamp, men alle støttede op, efterhånden som de havde fået samlet sig sammen, og med hjælp fra Galens kårde og Aleisters armbrøst kunne de tre krigere omringe og nedkæmpe den fortryllede Leucrotta. I hulningen fandt de lidt skat, ja måske mere end ventet. De bar værdierne ned til floden hvor de kunne vaske dem, og hinanden, rene. Floden, som de senere lærte at kende som Gutrin floden, fulgte de mod vest til den ramte Tuskwater-søen
Her fandt de [Arven](Arven.md), en garvet fisker som halede fisk op ad vandet så let som ingenting. Han glædede sig til at blive indbygger i deres land en dag, men afkrævede et løfte om at de ville holde hans fantastiske fiskested hemmeligt for evigt. Jo, nogle veje og flere beboere ville da også gøre hans liv lettere end nu, hvor han kun i det koldeste vejr kunne få sine fisk til [Olegs Handelspost](Olegs%20Handelspost.md) og bytte sig til andre varer.
Det var nu den 13. Arodus, og efteråret var nær. Det ville ikke vare længe før grundlæggelsen af flodbyen kunne ske. 
 
## Hvem var med 
### PC 
*[Aleister](Aleister.md) 
*[Torque](Torque%20Firebrand.md)
*[[Lantor Edgeborn|Lantor]]
*[Chûnk](Chûnk%20Van%20Der%20Hamer.md)
*[Ollix](Ollix%20Stormhorn.md) 
*[Galen](Galen%20Jabir.md)
## Treasure, Loot og XP 
'''XP''': 1100
Skat: 
86gp, en elfenbenskam (50gp), et utrolig magisk agern og et lækkert matchende sæt breastplate og heavy shield i blå drageskæl
[Kingmaker_ The Plot](Kingmaker_%20The%20Plot.md)
