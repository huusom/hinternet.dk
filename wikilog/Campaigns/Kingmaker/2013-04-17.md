#kingmaker #log

```ad-info

* previous page: [2013-04-10](2013-04-10.md)
* next page:  [2013-04-24](2013-04-24.md) 
```

# Order of the Hex goes All In (Pharast)  
 
Foran indgangen til troldenes lejr aftalte de at den første gruppe ville liste gennem  troldelejren og drage ind i bjergfæstningen, og der nedkæmpe [Hargulka](Hargulka.md) og hans trolde-elite. Den anden gruppe skulle så holde øje med troldelejren i ly af skoven, og være parat til at dække en retræte om nødvendigt. Første gruppe var Chûnk, Aleister, Torque, [Kesten Garess](Kesten%20Garess.md) og Galen, mens gruppe to var [Tiressia](Tiressia.md), [Corax](Corax.md), Lantor og Baron Ollix. 
[[File:Trolls.jpg|right|450px| Who you looking at? Huh?]]
Listeturen gennem lejren afslørede tidligt et hul i planen, da der ikke var nogen jordisk mulighed for at undgå at Torque larmede som et tordenvejr. Den tomme troldelejr viste sig snart at skjule en dværg-agtig ''fey'', som præsenterede sig som Hargulkas magiker Ol'Kor. Han fik vækket et par sovende trolde, og da eventyrerne så dem greb de straks til våben. Kampen blev indkapslet i ''Silence'', så troldene ikke skulle blive advaret på forhånd. Det tog samtidig brodden af fedværgens (ja, der står fe-dværgen, ikke fed-dværgen) magiske evner. Han bandt hurtigt sine modstandere ind i sit skæg, men måtte tage flugten gennem en form for sten-til-sten-teleport. Chûnk var dog ganske vred over denne dværg-impersonator, og yderligere optændt af fehammeren løb Gorums trofaste den lille fe ned og tampede ham fladere end et par gamle sutsko. Så måtte de andre klare de to trolde i stilhed, hvilket også gik fint. Kesten gik godt i spænd med gruppens nærkampstaktik, og blev ikke det svage led man kunne have frygtet.
Efter denne kamp fandt de skjul ved foden af klippen, før de drog op ad den ganske brede og jævne grusbelagte sti op til troldefæstningen. De sneg sig forbi nogle skydeskår og gennem en stenport som tilsyneladende ikke lod sig lukke længere. Der stod de ansigt til ansigt med endnu to trolde, og det kom til kamp. Men Hexmarks helte var nu så trænede i kamp med trolde, at de ikke kunne tabe sådan en overtalskamp. Troldene nåede ikke (eller glemte?) at kalde alarm om invasionen, så de kunne med ro og mag kigge sig om. En smal trappe (specielt for trolde) ledte op til et fækalt-stinkende rum som viste sig at være tårnhøjt og med en indre vindeltrappe. Formentlig det indre af det klippespir der så tydeligt sprang frem når man så klippen nedefra. Heroppe lå en enkelt trold og pillede sig i navlen, og Galen som udforskede rummet lod ham lede videre i fred.
I en anden retning ledte en trappe lidt op og dybere ind i klippen. Der stod de snart ansigt til ansigt med en trold, hans troldehund og en løve-kvinde som de senere bestemte måtte være en [[lamia]]. Galen bombarderede dem med røgbomber, og gav dermed sine venner tid til at komme op ad trappen og stille sig i falanks-formation. Trolden benyttede lejligheden til at hente nogle flere hunde, og så løb kampen ellers. Først mod fire troldehunde, mens lamiaen dængede fortryllende ord ned over dem. Men de brave mænd modstod hendes søde ord og vuggesange, og nedlagde samtidig hundene, med både meteorer, bomber og drabelige slag. Så gik lamiaen i flæsket på Kesten og Chûnk, hvilket drænede deres vilje betragteligt. Alle mand kastede sig over hende, og trods hendes mange forvirrende spejlbilleder fik de taget livet af hende før hun fik vristet sig fri af nærkampen. Men det blev en kort respit, for da kom [[General Garruk]] travende ind med yderligere to trolde. Aleister frøs dem et øjeblik i sit glitrende lysshow, men snart stod de i et gigantisk slag. Generalen fik slået Chûnk på flugt, og derefter smadret Kesten mod stenvæggen da han prøvede at træde til siden. Torque fik nedlagt den oprindelige trold, mens Galen stak ned ad trappen (for at hente hjælp, eller redde sit skind? Eller hørte han trolde på en side også?). Så stod Torque alene omgivet af Garruk og han væbnere. Det lykkedes halvorken, med Sarenraes styrke, at nedlægge endnu en trold, men trods støtteild bagfra fik generalen nedlagt ham med et enkelt velplaceret slag af sin stridskølle mod hans hjelm. Det var første brag. Anden brag var da den pansrede inkvisitor ramte gulvet. Der lå han så blødende, kun få meter fra Kestens livløse krop. Chûnk og Aleister stod ansigt til ansigt med to trolde, hvoraf den ene var selve indbegrebet af Hargulkas rige. Løb de nu lod de mindst to venner tilbage til den visse død, og ikke meget tydede på at dværgen ville nå langt. Der var intet alternativ til kampen. Som [[Gorum]]s næsten ukendte ord siger: "Også nederlaget må udkæmpes"
## Hvem var med 
### PC 
 
*[Aleister](Aleister.md)
*[Galen](Galen%20Jabir.md)
*[Torque](Torque%20Firebrand.md)
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 4000xp (til de overlevende)
Skat:  to sække med guld og sølvmønter. Der ligger utvivlsomt meget andet godt mellem de døde trolde, for ikke at tale om hvad der måtte være i den større lejr udenfor, eller General Garruks magiske stridskølle. Men man skal jo ikke sælge det skind endnu.
# Hexmark  
Control DC: 36 Treasury: 8 BP
  ''Economy''+37 ''Loyalty''+26 ''Stability''+28
  Net consumption:0  Unrest:0
Cities:
* [Kings Crossing](Kings%20Crossing.md) (Exotic craftsman, Inn, Mill, Smithy, Brothel, Tannery, Library, 4 Houses) pop: 2750 , CBV 700gp: Items for sale: 12 ''arrows +2'': 1800gp; 
* [Catallaxis](Catallaxis.md) (Tuskwall Castle, Townhall, Dump, House)  Pop: 2000
* [Tatzlford](Tatzlford.md)  (2 Houses, 1 City Wall, ½ pris for næste Market/Inn/Tavern) Pop: 500
[Kingmaker_ The Plot](Kingmaker_%20The%20Plot.md)
