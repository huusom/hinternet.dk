#kingmaker #log

```ad-info

* previous page: [2012-10-17](2012-10-17.md)
* next page:  [2012-10-31](2012-10-31.md) 
```

# Forårskådhed fører eventyrere i fare  
 
Mens sneen dækkede landet, satte Chunk sig foran pejsen med en sandwich og en varm toddy, og der blev han siddende til det blev tøvejr. Bag ham planlagde Lantor fremtidige troppeøvelser, ordenskapitler og andre militære drømme. Forberedelserne til at udvide Hexmark mod sydøst blev gjort, og da sneen slap sit greb på landet rykkede bosættere, vejbyggere og skatteopkrævere sammen afsted. Til Kings Crossing ankom dværge fra guldminen med regnskaber, løfter om fremtidige skattebetalinger og et vognlæs guld der røg lige i den slunkne statskasse. Rygter svirrede om frostfeernes ødelæggelser og om at [Kronhjortekongen](Kronhjortekongen.md)s lig nu atter sad på tronen i hans gamle fort. Oh yeah, things to do!
[[File:Direwolf.jpg|right|450px]]
Da de sidste papirer var underskrevet og arkiveret, og græsset kunne ses under den vigende sne, løb Lantor ud og sadlede hestene op, mens han råbte resten af hex-ordenen op. "Kom nu, vi skal på tur. Det her  [[2012-09-26|skattekort ]] kan ikke vente længere." Og så red de ud, beså nybyggeriet i Hexmarks nyeste teritorie, krydsede tornefloden og vendte mod øst i Kameland-bakkerne. Der opdagede de en nat et mystisk lys, som flakkede rundt omkring dem, først en 100 meter fra dem, men efterhånden kom det tættere på. Lantor vækkede et par af de andre, og de fulgte lyset forsvinde og dukke op igen et par gange. Snart henledte Aleister deres opmærksomhed på den lille flok ulve som samtidig listede sig ind på dem. Chûnk, Aleister og Lantor rykkede tættere sammen, mens fem store ulve, velnærede og mørkpelsede, begyndte at liste rundt om dem. Det havde de jo ikke tålmodighed til, så snart lammede Aleister ulvene med farvesjov, og Lantor og Chûnk greb til våben. Da sprang en ulv på størrelse med en stor hest ind i lejren, hvor den kastede Aleister til jorden. Skræmte af denne "Howl-of-the-north" kastede hex-ordenen alle deres kræfter mod uhyret, og ulven mistede livet kort efter. Men på det tidspunkt havde de lammede ulve kastet sig over Galen, der kun netop var ved at vågne, og elveren var ved at blive flået fra hinanden. Torque og Ollix kom ham til hjælp, mens Lantor og Chûnk fandt sig i kamp med den sælsomme lyskugle, som måske var en Will-o-wisp. Aleister blev kastet til jorden igen og igen af en fjerde ulv. Flere taktiske positioner blev forsøgt, men alligevel blev Ollix skambidt af en af ulvene, mens en anden forsøgte at slæbe den bevidstløse Galen væk i mørket. Adrenalinen pumpede godt op hos eventyrerne mens de prøvede at holde deres faldne kammerater sammen og i live, nedlægge de sidste ulve og jage den sælsomme lyskugle væk. Men det lykkedes.
Et par dage senere stod de ved skattekortets mål blandt lignende bakker, og lyttede til Chûnks forklaring om hvordan den ene bakke tydeligvis var kunstig, formentlig en ældgammel gravhøj til en af barbarernes høvdinge. Hov, se der er en spalte man kan gå ind ad. Først ledte spalten til en stenforet gang, som udvidede sig til et ottekantet rum med et gulv dækket af guano og insekter. Samme sekund de trådte ind, opskræmte de rummets talrige flagermus, som i panik sværmede omkring dem og gnavede lidt på udsatte steder. Her kom deres mange ildvåben (håndflammer og kasteskyts) til sin ret, og de viste flagemusene hvem der bestemte. Længere inde i bakken var et rundt rum med tre gange videre, og groteske ansigter der symboliserede de fire verdensvinde dominerede væggene. Midt på gulvet lå skelettet af en tidligere gæst i gravhøjen, et skelet der havde ligget så længde at ingen rester af tøj eller udstyr var tilbage (eller hvad?). Aleister mærkede ondskab i alle retninger, og de fire ansigter sendte udmattende vibrationer og drabelige ildstråler efter dem. For at undgå mere af det samme, fortsatte de hurtigt fremad. Der kom de til det store gravkammer, udsmykket med våben, bannere og rustninger fra faldne fjender, og falmede vægmalerier af fordums sejre og plyndringer. På en stenopsats lå den gamle høvding i sin rustne brynje, men han hvilede ikke roligt. Langsomt og kontrolleret rejste han sig fra sin søvn og løftede sin imponerende warhammer mod dem. Så stormede han frem, og uddelte habile øretæver til både Chûnk og Lantor. Samtidig drænede han deres vitalitet i et tempo som må kaldes skræmmende. De blev nu låst i en kamp på liv eller udød, med en erfaren krigshøvding fra fordums tid. Tidligt i kampen flækkede hammerskaftet, men den ensomme kriger fortsatte ufortrødent. Med drøje hug ramte han snart den ene, så den anden af hexerne, og deres livskraft svækkedes og de blå mærker smertede. Havde han ikke ramt forbi fra tid til anden, var de næppe kommet fra gravhøjen igen. Alle kæmpede de det bedste de havde lært, med våben, hellige som jordiske, energipiske, meteorer og inderlige elektriske udladninger. Uroen steg da de fornemmede at rummet bag dem nu vrimlede med [[Skeleton|skeletter]], gamle skrøbelige knogler optændt af had mod alt levende. Således kæmpede de snart en kamp på begge sider, indtil Aleister ramte høvdingen med sin sidste alkymist-ild og han kollapsede i flammer. Krigerne blandt dem fik de udmattede eventyrere tilbage i en ordentlig opstilling, og så mosede de stille og roligt de gamle ben til mel. Så fik Torque også lidt motion...
På den lyse side fik de så sikret at fælden i midterrummet ikke gik af igen. De samlede høvdingens våben og rustning og gik ud i den friske luft for at græde smerten fra deres sønderrevne livskraft ud sammen. Næste morgen var flere af dem endnu mærkede af gårsdagens strabadser, og Lantor overvejede at droppe eventyr-gerningen til fordel for skrivebordsgeneralens komfortable ansvar.
 
## Hvem var med 
### PC 
 
*[Ollix](Ollix%20Stormhorn.md)
*[Galen](Galen%20Jabir.md) 
*[Torque](Torque%20Firebrand.md)
*[[Lantor Edgeborn]] 
*[Aleister](Aleister.md) 
*[Chûnk](Chûnk%20Van%20Der%20Hamer.md)
## Treasure, Loot og XP 
'''XP''': 2400xp + 200xp hvis 3. level + 400xp hvis 2. level 
Skat: ''broken'' warhammer m/ [[Gorum]]s mærke, velholdt wooden shield, værdiløs rustbunke af en chainmail, bat guano nok til et helt livs fireball-kastning, belønning fra Sværdherrerne for nedlagt dræber-ulv.
## Hexmark 
Control DC: 26 Treasury: 12BP 
  ''Economy''+25 ''Loyalty''+11 ''Stability''+15 
  Net consumption:0 Unrest:0
Cities:
Kings Crossing (Inn, Mill, Smithy, Brothel, Tannery, Library, 3 Houses) pop: 2250 , 700gp value:)
[Kingmaker_ The Plot](Kingmaker_%20The%20Plot.md)
