#kingmaker #log

```ad-info

* previous page: [2015-01-28](2015-01-28.md)
* next page:  [2015-02-18](2015-02-18.md) 
```

# Rushlight-turneringen slutter med et brag (Sorenith)  
 
Efter den fantastiske sejr i Livs- og Døds-søjlerne splittede hexerne sig op. Torque og Galen deltog i selve affyringen af fyrværkeri-showet den aften. De fik sig en god snak med de dygtige fyrværkere fra Pitax, ansete embedsmænd med stor viden om dette obskure emne, som Torque og Galen kun var hobby-entusiaster i.
Imens nød Chûnk og Morwenkohl en kølig drink i strandstolene ved søen. De så på fyrværkeri-showet med forbavselse, mens en ildevarslende følelse krøb ind på dem. Hex-ordenen var delt og sårbar for et overfald. Hvem kunne vide hvor mange snigmordere der netop nu samlede sig i mørket?
Til deres store lettelse kom Galen og Torque snart tilbage. Lantor havde de stadig ikke hørt noget fra. De aftalte at bruge næste dag, en komplet fridag, til en turist-tur til [Pitax](Pitax.md) City. De aftalte også at Torque ville tage lansekampen, og han mente nok han kunne bruge en ''heroism''-potion eller to, så Galen måtte blive hjemme og brygge.
Tidligt om morgenen stod Morwenkohl klar med magiske gangere til de tre turister. De susede sydpå ad vejen til storbyen. Der var en livlig trafik af varer til festival-pladsen, ellers lignede Pitax egentlig Hexmark ret godt. Pitax by ligger syd for det punkt hvor Rushlight-floden løber til Pitax-floden, og der er ingen broer over de brede vandmasser. Her blev det praktisk at hestene kunne ride PÅ floden, og de ankom til havnen i Pitax City en time hurtigere end hvis de havde skulle vente på færgen. Havnen var ikke stor, og ej heller befæstet. Fra den kom de op i en travl by, fyldt med gøglere og teatre, enkelte vagtpatruljer, og folk i gang med deres daglige gøremål. De kom til byens store torv- Square Of the Common Man- og så op på et imposant bygningsværk, hvilende på en høj midt i byen, og tilsyneladende ovenpå ruinerne af tidligere bygninger. Men det var ikke kongeslottet, men en [[Calistria]] Katedral. [Kong Irovetti](Kong%20Irovetti.md)s palads lå længst mod syd, en vidtstrakt herregård der nok var beskyttet af en del vagter, men ikke bygget med forsvar som sit primære formål. Derefter besøgte de en ostebutik med et enormt udvalg af stinkende oste, og en vennesæl ostekone hvis grovkornede humor holdt Chûnk tryllebundet længe.
Pitax er delt på midten af en bymur, som også omkranser byen. i den vestlige del af byen fandt de et yderligere område der var fuldstændig lukket af for civil adgang: The Golemworks. Derinde bygger lærde mænd på golems, udvikler fyrværkeri og alskens andre nye vidundere. Alt sammen startet og kontrolleret af Irovetti. Morwenkohl forsøgte at svæve op for at kigge over muren, men inden han nåede at se andet end røg og hustage kom der vagter væltende som skældte dem ud og jagede dem væk. Med en fornemmelse af at være sluppet billigt, brugte de resten af tiden på at købe et kort over landet, snakke med folk på gaden, og se sig om efter golems (ingen synlige, og befolkningen så dem heller ikke). Resultatet af befolkningsundersøgelsen var at stemningen var meget anderledes end i Hexmark. Ingen turde kritisere kongen (undtagen Annameda, sagde folk), af frygt for repressalier. Og alle virkede desperate, fordi de satte deres ambitioner så højt at de næsten måtte gå galt. Hvor folk i Hexmark arbejder for at få mad på bordet, tag over hovedet og en tryghed for at beholde disse ting fremover, knoklede man i Pitax for at blive stjerne.
Da aftenen nærmede sig fløj de tre turister hjem. Trætte kom de gennem tusmørket op mod deres telt og de dejlige bløde senge, da de blev stoppet af en elver-ridder der pegede på Torque og sagde "Nu skal vi to kæmpe med lanser, min fine ven".
Galen havde nemlig ikke ligget på den lade side. Så snart han havde fået sine helte-eliksirer sat over, rendte han ud i menneskemylderet (Obs: kan indeholde spor af dværge og elvere) og søgte informationer. Han kunne således igangsætte flere forhandlinger som skulle trække mere handel til Hexmark, mens han ikke havde held med at finde folk der havde behov for ly i Hexmark, hverken p.g.a. religiøs eller racemæssig forfølgelse, eller anden nød. Han spurgte til lejesoldater, men det var et marked med tomme hylder. Han ledte efter mægtige magikere, men fandt at Pitax ikke var et sted der belønnede eller tiltrak troldmænd- Pitax er bard-land! Områdets mægtigste kastere var nok deltagerne i konkurrencerne, og så den mystiske Madame Duclarion, som udstillede magiske og eksotiske væsner nede på festivalpladsen. Men midt i denne række af blinde ledetråde stødte han så på [Opparal](Opparal.md)! Hun fortalte at hun nu ville til [[Worldwound]] og dedikere sit liv (og sin død) til kampen mod dæmoner her i Golarion. Men Galen opfangede at hun måske var ude efter en udvej, og han fik hende til at tage et par år i Hexmark først. Det er dog ikke sikkert han fik opfanget alle signalerne... Havde hun mere på sinde end som så? Nuvel, Galen fik fortalt hende om den udfordrende lansekamp næste nat, og bad hende give Torque nogle fif. Det var jo ikke noget Torque blev glad for. Med et suk traskede han efter hende til et roligt sted hvor de kunne ride lidt rundt, svinge med lanser og skjolde, og Opparal smed lige Torque af hesten en enkelt gang, bare lige for at vise hvordan. Dette crash-course havde dog stor betydning for halv-orkens muligheder (halveret non-prof penalty!), og han faldt om i sin seng, udmattet men sikker på at han havde gjort hvad han kunne for at forberede sig til Midnatslanseturneringen.
Da hexerne vågnede var festen allerede igang. Pitax mange vingårde havde opstillet boder med gratis smagsprøver og salg af deres bedste årgange. Overalt stod folk og drak, syngende i små grupper eller råbende i flokke. I mørke telte flød der mørkeste dværg-øl, akkompagneret af taktfaste tramp og brummen. Med forskellige grader af entusiasme kastede hexerne sig ud i festen. Galen holdt hovedet koldt, på udkig efter baghold og med en mission om at opsøge de øvrige lansedystere for at sikre sig at de nu også drak noget. Chûnk drak og festede, men var fokuseret på at udnytte sin berømmelse (efter sejren i 5. dyst) og få noget groupie-action. Torque derimod kastede sig uhæmmet ud i druk, overbevist om at det var sådan legen skulle være, eller måske bare bevidst om at hans pinlige nederlag ved midnat krævede en del forberedelse at afbøde. Således løb tiden pludseligt af sted, og før han vidste af det var dagslyset afløst af fakler, og han blev ført til forberedelseteltet af Galen og [Velemander](Velemander.md). I arenaen var stemningen på kogepunktet. Folk var berusede og havde smidt alle hæmninger, de havde ventet hele dagen, og nu kom højdepunktet. Larmen var lamslående.
Først red de 5 første deltager en opvarmningsrunde mod udvalgte medlemmer af Kong Irovettis personlige vagt. Chantal Urena fra Daggermark smadrede sin modstander og sin lanse med et brag. Sir Briannel Paulson fra Gralton kom skævt fra start, men fik rystet stødet af sig og sendt sin modstander i jorden alligevel. Khristel "Jeg ER en mand" Cortoio fra Mivon vandt komfortabelt sin dyst og Damanjot fra Tymon sendte sin modstander af hesten med sådan en kraft at han ramte tilskuertribunen. Da red Torque ud, lettere beløjet, og som den første deltager måtte han ride et par runder før han kunne nedlægge sin modstander.
Næste runde startede med den lokale favorit [Villamor Koth](Villamor%20Koth.md)s ridt mod en vagt. Onde tunger vil mene at vagten smed sig selv, men det var reelt umuligt at afgøre. Torque red også mod en vagt, og fik denne her nedlagt lidt lettere. Dernæst smed Chantal Damanjot af, og det blev fulgt af en overbevisende sejr til Sir Briannel over Cortoio. Tymon og Mivon var altså ude, men med stillingen Hexmark, Pitax: 4; Daggermark: 3; Gralton: 2 var der stadig mange muligheder.
I semifinalen havde Villamor Koth ingen problemer med Chantal, og Torque skulle nu op mod Sir Briannel, hans første ridt mod en dygtig lanse-kæmper.
De to ryttere smadrede lanserne mod hinanden, men blev begge i sadlen i første runde. I anden runde missede Sir Briannel en anelse, og hans lanse gled harmløst langs Torque skjold, hvorefter Torque med et centreret stød mod kroppen fik slået den erfarne ridder i jorden! Oppe på tilskuerpladserne var hans kammerater ude af sig selv. Galen løb en sejrsrunde med "Brombær-Bajer"-flaget med [[Bixen Libixyten]] stæsende efter sig med armene i vejret.
Nu ventede Villamor Koth i finalen. Siddende på deres brede heste i hver sin ende af banen så de to finalister hinanden an. Torque fandt sin brombær-øl-som-i-virkeligheden-er-en-Heroism-potion frem og skålede lidt ufokuseret frem for sig. Villamor løftede et enormt drikkehorn og skyllede ganen med vin, før han hilste publikum med det løftede horn. De to ryttere satte fart på og stødte mod hinanden. Torque ramte ikke ordentligt, med fik et klask af Villamor, der dog blev for aggressiv. De sad begge i sadlen, vendte og red mod hinanden igen. Torque påkaldte sig Sarenraes styrke og viljede sin lanse til at hade barbarer. Men han havde stadig lansen pegende op ad da han passerede Villamor. Barbaren sendte endnu en træffer in på Torque, som med forundring fattede at hans modstander ikke prøvede på at slå ham af hesten, men nærmere gik efter en træffer i ansigt eller hals. I tredje runde fik Torque en god træffer ind på barbaren, mens han fik dasket hans angreb væk med skjoldet. Men Villamor Koth sad fast i sadlen som var de smeltet sammen. Torque tvivlede på at han overhovedet ville kunne slå ham af med en fuldtræffer. De vendte, fik nye lanser og galoperede atter mod hinanden. På tribunen var hex-ordenens nerver ved at brænde sammen. Torque kæmpede lige op med mesteren i finalen! Men kunne det holde? Var det overhovedet muligt at Torque skulle vinde og dermed sikre Hexmark sejren i deres første Rushlight-turnering? Han var jo hamrende stiv! De kunne ikke gøre andet end at se på, efter Morwenkohl diskret havde dispellet en ''barkskin''-effekt barbaren havde haft kørende. Der fulgte endnu en runde, Torque fik endnu et blåt mærke, og blandt publikum bredte tvivlen sig. Hvorfor røg han ikke af? Var han god, eller legede Villamor Koth med amatøren fra Hexmark?
Endnu et sæt nye lanser, og endnu en gang blev hestene sporet og krigerne stødte sammen. Torque mærkede at han ville ramme rent, og han rejste sig i sadlen og gav alt hvad han havde i det stød. Hestene passerede hinanden i en sky af træsplinter. Da Torque stoppede og vendte sin hest bemærkede han at lyden fra publikum havde ændret sig. Villamor Koth lå i arenaens sand. Han rejste sig op, men al opmærksomhed var nu på den ydmyge halv-ork, som overvældet af træthed og jubel drattede af hesten. 
Alle de deltagende fra de seks discipliner samledes i arenaen, hvor Irovetti talte til dem og udråbte Hexmark som årets vindere, hvorefter han overrakte Torque et smukt scepter- en [[Rod of Lordly Might]]. Fra Villamor Koth lød ikke så meget andet end "Hvad fanden skete der?"
Trods det fremskredne tidspunkt fortsatte festen således. Alle ville tale med dem, røre ved dem, fortælle dem noget- men det hele gled væk i et drømmeagtig flow for hele den sejrende gruppe.
## Hvem var med 
### PC 
 
*[[Morwenkohl]]
*[Torque](Torque%20Firebrand.md)
*[Chûnk](Chûnk%20Van%20Der%20Hamer.md)
*[Galen](Galen%20Jabir.md)
## Treasure, Loot og XP 
'''XP:'''  6000xp for en førsteplads og yderligere 6000xp for en samlet sejr. 9000xp for at sikre Brombær-bajeren en position som året drik. Ialt 21000xp til hver.
'''Skat:'''
Ouch, det giver ikke overskud når det skal promoveres. I har brugt 2 BP på udgifter til jer selv og jeres følge (eller 6000gp hvis I vil betale kontant).
Nye ordrer på Brombær-øl giver +2 Economy bonus.
# Hexmark  
Sidste måned kørt: Desnus
Control DC: 110 Treasury: 38 BP 
 ''''Economy''+107 ''Loyalty''+97 ''Stability''+103'' 
Consumption balance: +1 Unrest:0
Cities:
* [Catallaxis](Catallaxis.md) (Academy, Brothel, Castle(Tuskwall), Cathedral(Erastil), Dump, Garrison, Exotic Craftsman, Granary, 5 Houses, Jail, Library x2, Luxury Store, Mill, Noble Villax2, Smithy x2, Tannery, Town Hall, Watchtower);Pop: 8000; CBV 2200gp; Items for sale: Wand of [[Chill Touch]] (CL2,50chs,3000gp), Tome of Understanding (M)(+1 wis, 28000gp),Amulet of natural armor +2 (M)(8000gp), Leather armor +2 ''light fortification'' (M) (10000gp), Orcish doubleaxe +2/+1 ''Frost'' (M)(16000gp), 3 potions of ''Divine Favor'' (CL6) (1000gp) 
*  [Varnhold](Varnhold.md) (Brewery, Brothel, Exotic craftsman, 8 Houses, Jail,  Garrison, Granary, Monument, Smithy, Tannery, Temple(Erastil), 3  Tradesmen) Pop: 6000; CBV: 2200; Items for sale: Scroll of ''Heal''  (3000gp)
* [Kings Crossing](Kings%20Crossing.md) (Brothel, Exotic craftsman,  Garrison, Granary, 4 Houses, Inn, Jail, Mill, Monument, Noble Villa,  Library, Luxury Store, Shrine(Zon-Kuthon), Smithy, Tannery) Pop: 4750;  CBV 2700gp; Items for sale: Robe of useful items (7500gp)
* [Tatzlford](Tatzlford.md) (Brothel, 1 City Wall, 4 Houses, Inn, Market, Shop); Pop: 2250;CBV 3200 gp; Items for sale:
* [Hammershafen](Hammershafen.md) (Barracks, Brothel, Castle, 4 Houses, 2 Tenements, Inn, Monument, Pier, 2 Shops, Shrine, Smith, Stable, Tavern, Temple, Watchtower)Pop:6000 CBV: 3700gp; Items for sale: light bronze shield +1(1200gp), 
Armies:
* 1 Medium unit of Veteran Infantry (100 F:3 Dwarves) +1 morale, 1 tactic: Dwarven Defensive Wall (+3Defense/-2Offense)
* 1 Gargantuan unit of elite Aldori swordsmen (1000 F:5 humans m. ranged attack)
[Kingmaker_ The Plot](Kingmaker_%20The%20Plot.md)
