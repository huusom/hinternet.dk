#kingmaker #log

```ad-info

* previous page: [2012-04-25](2012-04-25.md)
* next page:  [2012-05-09](2012-05-09.md) 
```

# Den korte karriere som karavanevagt  
 
  
Hjemme i handelsposten blev de glædeligt modtaget, ikke mindst af [Oleg](Oleg%20Leventon.md), der brugte de følgende dage på at hænge [[Tatzleworm|tatzlorm]]-hoveder op og ned. Mens de slappede af og købte rejseudstyr til næste ekspedition, ankom en større karavane til handelsposten fra Brevoy. Det var en sammenslutning af købmænd med navne der uundgåeligt blev blandet sammen og ikke var til at huske. Kun deres medbragte troldmand, en blond midaldrende fyr kaldet [Post Gudmund](Post%20Gudmund.md), gjorde indtryk da han købte sig til hexernes gamle mudrede spellbook for at undersøge deres skatte for magiske ting og identificere dem. Dernæst købte han jadestatuetten af dem for lidt guld og en scroll til Ollix. Købmændene ville rejse mod syd, væk fra [[Tuskwater søen]], krydse [[Tornfuglefloden]] ved et færgeleje og fortsætte til [Mivon](Mivon.md). De virkede professionelle og velplanlagte, og vores eventyrere valgte at følges med dem for at gøre et godt indtryk. Købmændene spurgte også ind til fremtidens potentielle handelsvarer i området, og hexerne begyndte at drømme om et rigt land med blomstrende handelsforbindelser. Købmændene talte omkring 25 mand i alt, fordelt på handelsfolk, vagter og drivere. 
[[File:Karavane.jpg|right| Ohøj! Det vilde liv som karavanevagt]]
Da de nåede færgelejet og så den 100 meter brede flod foran dem, forstod de at Tornfuglefloden var en grænse der måtte respekteres. Der var ingen spor af færgen, kun et reb spændt over floden, og en lille mole på hver side. Ovre på den modsatte side lå resterne af et lille hus. Købmændene bandede og begyndte at skændes, mens hexerne kiggede nærmere på reb og anlæg. De anslog den klokke der endnu hang ved molen, og tilkaldte således et ækelt lig der rejste sig fra floden med et langt og drabeligt spyd. ”I er ikke mine fjender. Gå, og bring mig [Kronhjortekongen](Kronhjortekongen.md)s lig. Ellers skal I aldrig krydse floden!”. Liget så sørgmodigt og strengt op på dem før det atter sank i floden. De opdagelsesrejsende valgte at rejse i forvejen langs Tornfuglefloden mod syd, mens købmændene fulgte langsommere efter. De oplevede at blive beskudt af en lille floddrage der var for hurtig i vendingen til at de kunne fange den. Længere mod syd løb floden sammen med [[Skunk-floden]], som dannede et lavvandet delta der let kunne krydses. Det ville dog bringe købmændene i den forkerte retning omkring Tuskwater, og lede dem ind i [[Narlmarch-skoven]]. Den vej fortsatte hexerne, og i bakkerne blev de angrebet af en enorm bille, som hurtigt hapsede Galens muldyr som frokost. Partiet smed hurtigt deres sandwiches og gik til angreb på det store bæst, som ikke umiddelbart følte sig truet af mindre væsner. Der lykkedes dem dog at nedkæmpe billen uden egne tab, og med den sejr var de i højeste humør da de nåede Tuskwatersøen og så det solide bjælkefort der knejsede på en ensom bakke mellem dem og søen: Kronhjortekongens fort!
De holdt fortet under observation i en dags tid, før de blev besøgt af Post Gudmund i fugleform. Købmændene havde fundet andre lokale at tale med, og havde derved hørt om en ny bosættelse nordpå, øst for Tornfuglefloden. Nu ville de dreje mod nord og finde en overgang der. Købmændenes professionalisme var nu mindre imponerende, og eventyrerne diskuterede senere om man kunne regne med at de nogensinde nåede et mål.
Hen ad eftermiddagen rykkede en gruppe på tre mand med trillebøre, og [[Falgrim Sneeg]] til hest ud fra fortet. De fulgte møjsommeligt den anlagte vej ned fra fortet og drejede derefter stik syd til de nåede søbredden. Partiet fulgte forsigtigt efter dem, og forsøgte at holde sig i skjul mens de observerede røverne. Det så ud til at de handlede med nogle folk i en båd, men da man ikke i længden kan skjule en ridende dværg dækket af jern, blev bådfolkene bange og flygtede ud i søen med deres båd. To af røverne fandt buer frem, mens den tredje løb op mod fortet. Gov satte efter ham, mens resten af gruppen langsomt bevægede sig ind på skytterne. Falgrim Sneeg så den opdeling af fjenden han havde håbet på, og red op efter Gov. Da resten af gruppen så det, begyndte de en efter en at dreje nordpå for at dække Govs ryg, så kun Thrent nu jagede bueskytterne. De to skytter kom dog til at skyde hinanden inden Thrent nåede frem, og da han var på nærkampsafstand med dem, lå de og sloges på søbredden, så han vendte også næsen mod nord og begyndte at traske deropad. Gov havde givet alt havd han havde i sig for at fange løberen foran sig, men han missede med sit sværdsving, og måtte se den anden øge afstanden. Hovslagene nærmede sig og snart huggede Sneeg efter Govs nakke. Gov gennemskuede en genvej henover bakken, og tog den i håb om at stigningen ville volde hesten problemer. Falgrim vendte sin hest og hånede og blærede sig for hexens orden, ikke uden succes. Gruppen angreb ham nu efterhånden som de nåede frem, først Carajou, så Galen og Allick og endelig Thrent. Først dræbte de hans hest, Carajou trak sig blødende tilbage og lod bombeelveren holde ridderen stangen lidt tid, og så snart Thrent prustende ankom til kampen, blev de hans job at nedkæmpe ham. Som andre før ham kunne Falgrim ikke komme forbi det store skjold, og han kapitulerede udmattet da blodet begyndte at flyde. Gov bemærkede lidt rystelser på bakken a han kom løbende, men så først ret sent at han trak et spor og [[Zombie|zombier]] efter sig, levende døde som gravede sig op af jorden når han nærmede sig. Han fortsatte løbet og nåede lige at afskære banditten fra at komme ind af porten til fortet, som nu forblev lukket. Banditten forsøgte at stikke af igen, men mødte en hurtig død for Govs store sværd. Gov så zombierne komme nærmere, og gik så ned ad vejen, som han forestillede sig ville give ham sikkerhed. Og det gjorde den faktisk, så zombierne vendte deres opmærksomhed andetsteds hen.
## Hvem var med 
### PC 
*[Carajou](Carajou.md)
*[Thrent](Thrent%20Rasnor.md)
*[[Alick]]
*[[Gov]]
*[Galen](Galen%20Jabir.md) 
## Treasure, Loot og XP 
'''XP''': 850
Se [Ny XP-Liste](Ny%20XP-Liste.md)
Penge fra Oleg for tatzlormhoveder: 450gp. ID af gamle skatte: magisk scale mail, MW cold iron longsword, illusionsstøv
[[Stolen Lands opgaver|opgaver]]
[Kingmaker_ The Plot](Kingmaker_%20The%20Plot.md)
