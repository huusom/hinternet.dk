#kingmaker #log

```ad-info

* previous page: [2012-05-30](2012-05-30.md)
* next page:  [2012-06-13](2012-06-13.md) 
```

# Udforskning mod Øst- og goblins  
 
  
Den halve gruppe opdagelsesrejsende besluttede fornuftigt nok at det ikke var tid til at risikere mere trolde-kontakt, og vendte næsen hjemad. I Erastil-templet i skoven var alt fryd og gammen. [Jhod Kavken](Jhod%20Kavken.md) og hans to omvendte banditter var kommet langt både med renoveringen af templet og med banditternes resocialisering. Nu var det næppe muligt at gennemskue at de var her som en del af en straf. Hexerne fik en lang list over byggematerialer og lignende med tilbage til [Oleg](Oleg%20Leventon.md). 
Da de ankom til handelsposten var den næsten ikke til at kende igen. Der var kommet så mange tilrejsende fra nord at der nærmest var en telt-lejr hele vejen rundt om handelsposten, mindst 30 mænd og kvinder måtte der være. Blandt dem var en enkelt opvakt kriger med et charter fra [Restov](Restov.md). Han kunne ikke fortælle meget om sig selv eller hvorfor han var der, men gruppen besluttede sig til at stole på charteret og lade ham følge dem, på prøve. Først byttede de hugtandsbærrene til potions hos [Bokken](Bokken.md), der ikke ville sige mere end at bærrene gav trylledrikkene en helt speciel lækker smag, som gjorde hans potions bedre end alle andres.
Nu var Ollix og Aleister stødt til, og det var en lidt mere selvsikker gruppe på fem der vandrede ud i det ukortlagte land mod sydøst. Her fandt de først mere græsslette og et lille nordligt loop af Tornfuglefloden. Ved nærmere eftersyn lå en solid bjælkegård mellem bakkerne, med indhegnede græsmarker og et par mindre kornmarker i fin vækst. Da de nærmede sig gården, kom utrygheden snigende. Først lå der døde hunde og en ko, og på gårdspladsen lå tre døde goblins. Dørene hang halvåbne. Fra stuehuset og stalden kom da husbonden og hans viv, samt deres tre store børn, men desværre alle zombificerede af ukendte mørke kræfter. Partiet var optændt af at vise at det sidste zombie-nederlag var et enkeltstående tilfælde, så de gik systematisk og forsigtigt til værks. Zombierne fik svitset overfladen af Ollix’ flammevifter eller Galens bomber, og Lantors drøje sværdhug og Torques lynhurtige sabelsvirp fulgte op og nedlagde de udøde i rask tempo. Fra stalden kom da løbende en lille fyr med skarpe tænder og en flail, som de først regnede med var en slags goblin, som som viste sig nærmere at være en dæmon. Med sig havde han en mandsstor goblin, som var blevet begavet med ekstra arme og ben stikkende ud af sit hoved. Goblin-kæmpen gik klart efter Galen, som han huggede mod med økse og sabel, mens dæmonen tog kampen op med Torque. Resten af gruppen sprang dem straks til hjælp. Alick så chokeret til da hans første bolt knustes mod dæmonens hud. Han tog omhyggeligt sigte og satte den næste bolt gennem kraniet på goblinen. Lantor nedlagde dæmonen, Torque gennemborede hjertet på goblinen, men den fortsatte vaklende mod Galen og angreb ham endnu en gang før Lantor og Torque sammen fik ham endeligt stoppet.
[[File:Stirge LGW.jpg|right|300px]]
Partiet tog en overnatning på den blodbestænkte gård, og Lantor gjorde et stort nummer ud af at rydde lidt op og sikre stedets holdbarhed fremover. Da det var tydeligt at andre goblins havde ført en del dyr væk fra gården, besluttede hexens orden sig til at følge sporene og straffe de røveriske små sadister. Sporet førte dem til Tornfuglefloden, og videre mod øst. Floden bugtede sig kraftigt, og terrænet blev mere og mere ujævnt, så man snart gik langs vandet, og kort efter måtte op ad bakke, mens floden forsvandt i den slugt. Alick fik sig en samtale med en vandånd, som også gav ham en siv-hat og et par fisk. Resten af gruppen fokuserede på at holde sporene og retningen. Endnu en nat gik, og næste dag gik sporet desværre tabt. De holdt et hvil i skyggen af en lille lund, mens de diskuterede om de var nødt til at tage tilbage. Først troede de at det var fugle de kunne høre, men takket være deres naturlige paranoia fik de fleste af gruppen øje på flokken af [[stirge]]s inden den nåede dem. Det gav Ollix mulighed for at brænde to af dem ihjel, mens Torque bare svitsede nogle af dem lidt. Snart sad der en stirge og sugede blod fra alle undtagen Ollix og Alick, men med teamwork og hjælpsomhed var de små blodsugere snart klaret.
## Hvem var med 
### PC 
*[Torque](Torque%20Firebrand.md)   
*[Ollix Stormhorn](Ollix%20Stormhorn.md)     
*[Galen](Galen%20Jabir.md)
*[Aleister](Aleister.md)
*[[Lantor Edgeborn|Lantor]]
## Treasure, Loot og XP 
'''XP''': 800 
Se [Ny XP-Liste](Ny%20XP-Liste.md)
Skat: 3 potions (for hugtandsbær), en fin lille flail (fra en fin lille dæmon), to fisk og en hat vævet af siv (fra en flodånd) hov, der er noget vådt papir i hatten.  
[Kingmaker_ The Plot](Kingmaker_%20The%20Plot.md)
