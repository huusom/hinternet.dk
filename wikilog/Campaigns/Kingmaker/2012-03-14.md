#kingmaker #log

```ad-info

* previous page: [2012-03-07](2012-03-07.md)
* next page:  [2012-03-21](2012-03-21.md) 
```

# Oleg? Who the Fuck is Oleg?  

  
[Sværdherrerne](Sværdherrerne.md) havde nu uddelt det sidste charter der tillod udforskning af det ejer-løse land syd for Brevoy (Se [2012-03-07](2012-03-07.md)). Området, som principielt var at betragte som en del af [Floddømmerne](Floddømmerne.md), var delt i fire, og en ekspedition sendt ud til hver. Til det nærmeste område med den laveste risiko var sendt en gruppe frivillige der for de flestes vedkommende kun lige havde mødt hinanden. Således gik det til at Thrent, Galen, Carajou og Gov krydsede grænsen syd for [Restov](Restov.md) og fulgte South Rostland Road til Olegs handelspost i den ubetvingede vildmark. De havde alle (måske undtagen Carajou?) meldt sig hos bystyret i Restov og modtaget det omtalte charter. Det var den første dag i Pharast, foråret kriblede i det skjulte, og snart ville blomster og træer springe ud omkring dem.

Handelsposten lignede et lille militært fort af træstammer, firkantet og med et firkantet tårn i hvert hjørne. De blev straks lukket ind af en lille blond dame, der bød dem på friskbagt brød, stuvning og et krus vin. ”Jeg er [[Svetlana Leveton]], velkommen til [Olegs Handelspost](Olegs%20Handelspost.md). Oleg er deroppe”, sagde hun, og pegede på en barsk udseende fyr der svedende hamrede tagplader fast oppe på en mindre bygning lige til højre for dem.

Mens de spiste kom Oleg ned, hilste med et nik, og gik ind for at tørre sveden af. Da han var tilbage, vendte Svetlana samtalen til noget mere alvorligt: ”Jeg havde nok troet at I ville være sådan, uniformerede, og  øh, måske lidt flere. Hvem har kommandoen?” Og så kunne det ikke skjules at de raske opdagelsesrejsende ikke var den gruppe soldater som Levetonerne havde efterspurgt så mange gange fra Sværdherrerne, for at beskytte dem mod de gentagne røveriske overfald. Oleg kastede hænderne i vejret, og rejste sig så han kunne rase af lidt væk fra dem.
Gruppen fortalte at de skam var i stand til at hjælpe, ja charteret nævnte faktisk at de også måtte straffe røvere, ud over at kortlægge området omkring handelsposten. De spurgte de to handelsfolk, mest Svetlana, ud om deres tid i på handelsposten, som Oleg selv havde opbygget fra et gammelt fort for 3 år siden, charteret af Sværdherrerne ganske som den grønne udforskningsekspedition. Kort efter havde han giftet sig med Svetlana og bragt hende med ud i vildnisset, hvilket hun så havde vænnet sig til. Det havde været hårdt, men også et liv hvor man kun stod til ansvar for sig selv. Og det var gået fint, indtil der for 3 måneder siden dukkede et dusin røvere op, anført af en ondskabsfuld kvinde. De havde afkrævet Oleg hans kontanter, skind og spiritus, og truet med at hugge hans hånd af eller bortføre Svetlana. De endte dog med kun at tage hendes vielsesring. De var vendt tilbage næste måned, lidt færre, og havde taget skind og handelsvarer med sig, og så igen i starten af sidste måned, hvor kun fem banditter var kommet og havde lastet hvad de ville have på et par heste. Nu var der atter gået en måned, og banditterne kunne komme når som helst. De opdagelsesrejsende lovede deres hjælp, og kunne derfor overnatte i gæstehuset, hvis tag lige var blevet repareret. Derinde fandt de den særtlugtende Alick, en mand der af alder var lidt mere moden end den lille gruppe, og hvis erfaring de tænkte de nok kunne få brug for.

Næste morgen vågnede de til de første solstråler, og fik en kold morgenmad af Svetlana mens Oleg så til dyrene. Da var der en stemme der råbte fra porten: ”Kan I så se at få lukket op, eller skal vi kaste lidt ild ind for at få jer til at lette røven?”. Svetlana så spørgende på dem, og de nikkede hver især, mens de hviskende trak sig tilbage og gemte sig i eller omkring gæstehuset. Oleg lukkede røverne ind, og han og Svetlana begyndte at bære de varer ud som banditterne bad om. Kun deres leder, en grov herre med en bue og pil ved hånden, holdt vagt, mens de tre andre lastede på hestene. Så sprang Gov frem og angreb en bandit med sit store sværd. Snart fulgte Thrent efter med sin økse og oversize skjold, og Alick skød og ramte med sin armbrøst. Røver-chefen var fanget på den forkerte side af hestene, og snart blev han overrasket af at Galen løb ud imod ham og kastede en eksploderende bombe på ham. Hestene løb skræmte væk, en ind og en ud af gården. Banditchefen skød sine pile efter Galen mens han mumlede om forbandede elvere, og Galen bombarderede ham tilbage. I løbet af kampen nåede chefen at skyde forbiere mellem Galens ben, over hans hoved, lige til højre og lige til venstre for ham, alt sammen uden træffere. Snart lå der to døde banditter i handelspostens gård, mens en tredje var løbet ud og prøvede at komme op på hesten der stod uden for porten. Gov løb manden ned og kløvede ham i tre dele, og nu var chefen omringet. Han smed buen og overgav sig, mens han forklarede at alt det røversjov der ikke var ham alligevel. Gov ankom måske for sent til at høre dette, og hakkede manden med sit sværd så han blødende faldt om. Nu gik de opdagelsesrejsende alle i gang med at forsøge at redde fyrens liv, så han kunne fortælle om røverkulen ude i skoven, men netop som det så ud til at de havde fået forbundet blødningerne, kom Alick til at sætte et knæ i brystet på ham for at nå en klud på den anden side. Alle sårene sprang op, og manden udåndede på stedet.

Oleg ville gerne have de døde hængt op på ydermuren til skræk og advarsel, og sådan blev det så. Undervejs bemærkede flere af de opdagelsesrejsende at ligene klirrede af mønter, og således samlede de sig et lille overskud fra deres første alvorlige kamp i det stjålne land. De sad lidt uvirksomme mens Leventonerne roste dem til skyerne, og lovede dem at de altid kunne sove og spise hos dem fremover. Men rastløsheden vandt, og de drog ud for at opspore hvor banditterne var kommet fra. 

Det var svært for Carajou, og krævede nogle perioder med intens cirkel-eftersøgning. Sporet ledte dem sydpå, ind i en stor skov, som hurtigt gik fra nåletræer til egeskov. Da mørket faldt på mistede de sporet og måtte overnatte i det fri, ved Torneflodens bredder. Næste morgen fik Carajou med lidt hjælp sporet dem ind på at følge de dybe fodspor i en flodbred ned mod sydøst, og således gik de nogle timer til floden bredte sig ud til en række mindre vandløb og dermed skabte en række vadesteder hvor den kunne krydses. Her fandt de også en nord-sydlig jordvej. Lige efter vadestedet blev de opmærksomme på en efterladt vogn, og de stoppede straks for at søge efter banditter. Da de derefter hørte en ringe efterligning af et fuglekald, vidste de at de var på rette sted. Gruppen spredte sig ud i området, og blev snart mødt af røvere på deres venstre flanke. Fem røvere var der, anført af en læderklædt kvinde med en tømmerøkse i hver hånd. Da Alick trak sig lidt væk fra dem, blev han beskudt af to bueskytter han ikke kunne se fra den modsatte side. Gov og Thrent tog sig sammen af de første tre røvere, mens Carajou tog sig af en i den modsatte ende. Derimellem stod Galen og frk. Økse, de kastede lidt knive efter hinanden, gik i nærkamp og skiltes så igen. 

Kvinden gik til Carajou og ramte ham en enkelt gang, og da han også trak sig tilbage, vendte hun atter opmærksomheden mod Galen. Alick måtte komme staklen til redning, og snart kom Gov også til hjælp. Øksekvinden lagde de modige opdagelsesrejsende ned på stribe, og endelig kom var Thrent og Carajou blevet færdig i hver deres ende og sidstnævnte fik afgjort kampen med en fuldtræffer med sin fars legendariske sværd. Thrent søgte efter bueskytterne, men fandt at de havde taget flugten, og det var vigtigere at få sikret at alle hans nye venner var, og forblev, i live. Og derefter kunne opmærksomheden så rettes mod røverne: var deres lejr her? Var der nogen i live man kunne udspørge? Og var der noget lækkert grej og guld? 
  
## Hvem var med 

### PC 

[[Gov]]  

[Carajou](Carajou.md) 

[[Galen|Galen Jabir]] 

[Thrent](Thrent%20Rasnor.md)  

[[Alick]]  

## Treasure, Loot og XP 

'''XP''': 440

Bemærk: Nyt XP goal: 3000
Se [Ny XP-Liste](Ny%20XP-Liste.md)

65gp, en kronhjorteamulet i sølv, 2 heste, en alkymist-ild, en langbue og en komposit langbue (M+2) fra første hold banditter

135gp, en potion og en kronhjorteamulet i sølv (samt 2 økser, 5 shortswords, 3 langbuer, en dagger og en hel del pile) fra andet hold

[Kingmaker_ The Plot](Kingmaker_%20The%20Plot.md)
