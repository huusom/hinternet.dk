#kingmaker #log

```ad-info

* previous page: [2012-03-14](2012-03-14.md)
* next page:  [2012-03-28](2012-03-28.md) 
```

# Naturen viser tænder  
  
De brave eventyrere måtte sove på den kolde jord, mens de bevidste bekymrede sig over de bevidstløse. Thrent passede på Carajou, mens denne forsøgte at forbinde deres rejsefæller. Røverne fra skoven fik lov at dø hvor de lå.  
Det var først næste formiddag, da alle atter kunne gå lidt omkring, at de opdagede at røverlejren lå lige bag dem. Den bestod af en bålplads med et par bænke, og så fem små telte, der ikke bar præg af at være nogens hjem. Under en udkigsplatform fandt de byttet, både mønter, huder og skind, og et par sære genstande som en spilledåse og en kasse grøn snaps. De brugte hele dagen og en god del af den følgende til at komme til hægterne; Alick sørgede for (ved hjælp af langstrakte ceremonier hvor man lå på jorden) at Landets Op-vågnende Guder gav de oprigtigt og ædelt fightende deres styrke tilbage. Efter dette undersøge de området. Det virkede dog nu forladt af banditter, og eneste kendemærke i området var vadestedet over Tornefloden. De rejste så tilbage mod [Olegs Handelspost](Olegs%20Handelspost.md), og på vejen besluttede de sig til også at gennemsøge den del af skoven der lå på tilbagevejen.  
Undervejs stødte de på en gruppe [[kobold]]s der lå og dasede i en lysning. Koboldsne sprang straks op, meget aggressive, og det kom til kamp. Med sig havde de små grå reptiler en [[Weasel, Giant|kæmpe-væsel]], en veritabel dræbermaskine, som måske var grunden til deres aggressive opførsel. Mens Thrent pænt stillede sig overfor 2-3 kobolds og parerede deres slag med sit enorme skjold, blev resten af gruppen en efter en nedlagt af dræber-væslen. Kun Galen viste sig som en erfaren og koldblodig eventyrer, der snart hjalp Thrent med et hurtigt kårdestik, snart sendte bomber rundt i alle retninger. Han nåede også at stoppe blødningerne på Carajou, så denne kunne rejse sig, for så atter at blive nedlagt af væslen, da den trak sit hoved ud af hullet i Govs mave. På det tidspunkt havde Galen nedlagt to kobolds, og Thrent hugget hovedet af sin nummer to. Væslen vendte sig mod Galen, og satte i løb, kun for at løbe durk ind i Galens sidste bombe, som tog livet af den.
Thrent nakkede den sidste kobold, så gik de atter i gang med at forsøge at lappe de blødende stakler sammen. Midt i lysningen fandt de tre kurve med nogle blege små rødder, som de tog med sig (og gik og spiste lidt af).  
Tilbage i handelsposten hilste Oleg optimistisk på dem og forhørte sig om røverne var overvundet. Han blev glad for det bekræftende svar, og endnu gladere da han så de tre kurve ”Måneradiser! Må jeg få dem?” Det viste sig snart at de havde erobret en stor portion af Olegs yndlingsmad fra koboldene, og humøret i fortet steg. Der var også kommet nye folk til: ridderen [Kesten Garess](Kesten%20Garess.md) anførte tre soldater fra Brevoy (Amon, Benjamin og Carsten), som skulle beskytte handelsposten fremover. Kesten virkede lidt nedtrykt, men huskede at efterlyse sin gamle fjende [Falgrim Sneed](Falgrim%20Sneed.md) hos gruppen.
Den aften spiste Oleg og Svetlana måneradisesuppe for sig selv, mens resten af beboerne måtte lave soldaterstuvning til sig selv. Næste morgen var eventyrerne først oppe, skarpt forfulgt af dyrene og soldaterne. Da Oleg og Svetlana kom ud, var de meget glade. De overøsede gruppen med gaver, og Oleg gik i gang med at købe det tiloversblevne udstyr og loot. Da han senere fandt ud af at han havde fået to meget fine økser til favør pris, afleverede han straks den ene tilbage. Til gengæld bestilte de en lang række udstyr (forbindingstasker og banded mail) som Oleg skulle skaffe hjem. Næste dag mødte de den sære [Bokken](Bokken.md) i handelsposten. Men derefter blev det kedelig daglig trummerum i handelsposten, og de drog atter ud for at udforske.  
Mod øst fandt de først Bokkens hytte, og derefter mere græsland. De vendte mod sydvest, og fandt der et område bestrøet med skeletter, og måtte kæmpe for livet mod den [[faldlems-edderkop]] der boede der. I dens hule fandt de en død røver med et skattekort. Derfra videre mod sydvest hvor landet blev mere bakket, og de nærmede sig atter Tornefloden. De mødte [Jægeren Brendy](Jægeren%20Brendy.md), som fortalte løst om orådet længere mod syd, hvor Tornefloden møder Tornfuglefloden og danner Tuskwater-søen. Dernede regerede den hornede [[Kronhjortekonge]], røvernes ubestridte leder. Brendy fortsatte til Oleg’s, mens de opdagelsesrejsende gennemsøgte bakkerne uden at finde hverken guld eller grave. Så satte de også næsen hjemad for at få fyldt madposerne op og få sig en nattesøvn uden evigt skiftende vagter.
   
## Hvem var med 
### PC 
*[[Gov]]   
*[Carajou](Carajou.md)  
*[[Galen|Galen Jabir]]  
*[Thrent](Thrent%20Rasnor.md)   
*[[Alick]]   
## Treasure, Loot og XP 
'''XP''': 700
Bemærk: Nyt XP goal: 3000
Se [Ny XP-Liste](Ny%20XP-Liste.md)
320sp, 91gp, snaps, huder og spilledåser fra lejren
Koboldsnes måneradiser gav dem 3 potions (2 clw, 1 shield of faith +2) fra Oleg og gratis tøjvask hos Svetlana
en kronhjorteamulet i sølv, 10gp, short sword og leather armor fra død røver hos edderkoppen
[Kingmaker_ The Plot](Kingmaker_%20The%20Plot.md)
