#kingmaker #log #non-player-character

En gråhåret, arret og bredskuldret mand som optræder med en lidt opgivende "jeg-tager-ikke-noget-pis-fra-nogen"-attitude og en lurende vrede. Han har netop opgivet livet som røver, og fra en ledende position blandt kronhjortekongens banditter forrådte han gruppen og hjalp Order of the Hex til at nedlægge den frygtede banditchef. Nu stiller han sig til rådighed for ordenen, dog har han frabedt sig at arbejde med Erastil-præster, som han åbenbart bærer gammelt nag til. Han virker såmænd ærlig og oprigtig nok, men der er ingen tvivl om at han også er en bitter mand som ikke har fået hvad han forventede af livet, og man aner at han bærer på en tung historie. Forsøg på at høre nærmere har endnu ikke båret frugt, dog har han fortalt at han er opfostret i Erastils tjeneste, og han bærer endnu hjorte-symbolet, for en sikkerheds skyld? Senere er det kommet frem at Akiros blev optrænet som Erastil paladin i sin ungdoms vår. Det er ikke en rolle han kan se sig i længere, hvilket passer godt overens med Kestens vurdering af ham som ustabil og kaotisk. Chûnk aner at Akiros måske passer bedre i Gorums tjeneste, og Torque har også udtrykt at han kunne bruges som Royal Assasin. Foreløbig overtager han forsvaret af Olegs Handelspost mens Kesten drager til Kings Crossing. 
I kamp viser han at han er en trænet kriger, men med en meget simpel og direkte taktik hvor han lader vreden få frit spil og slår til med sit langsværd til målet holder op med at bevæge sig.
