#council-of-thieves #log

# Kender du den om de to tiefling munke?  
 
  
Fra [[Asmodeus]]’ præster gik Bafferne i to forskellige retninger, og vi skal her høre hvordan det gik Radovan, Dethleff og Khorim.
De skyndte sig til den [[Gurglende Gargoyle]], hvor de håbede at afbryde [[Armin Rosala]]’s frokost med ledende medlemmer af [Tyvenes Råd](Tyvenes%20Råd.md). Radovan trådte alene ind, og brugte sine bedste evner til at falde ind i folkemængder og skygger til at se sig lidt omkring. Stedet var en travl frokost restaurant og vandingshul for de rigeste wiscrani, og trods byens skræmmende tilstand blev der endnu drukket, leet og handlet over bordene. Radovan passede egentlig ikke særlig godt ind i det tieflingløse klientel, og han vidste ikke hvordan Armin Rosala så ud. Ecarrdian kendte han heller ikke, men når der ikke var andre tieflings, var han der jo ikke, og Chammady var der ingen spor af. Der var tre private værelser ud over det store fællesrum, og Radovan forsøgte at lytte til dørene, udspørge bartenderen ("Owlbear-rummet, ja det er Asmodeus-præsternes ugentlige frokost") og gav så op og gik ud.
Gennem vinduerne kunne de konfirmere at der sad en gruppe præster og spiste i det ene rum, det næste var der kun en enkel spisende gæst i, og det sidste var tomt. 
De gik nu ind i samlet flok, og mens Khorim gik direkte til Manticore-rummet og hilste på Armin Rosala, som ganske enkelt sad alene og nød sin frokost, blev de mødt af skål og hurra-råb fra gæsterne, som mestendels var medlemmer af [[Westcrown]]s rigeste familier.
 
Khorim opdagede hurtigt at den unge Rosala ikke havde nogen frokost-aftale, og ikke kendte meget til Tyvenes Råd. Da hørtes lyden af glas der smadrede mod gulvet, og på det signal kastede fire snigmordere sig mod Radovan og Dethleff. Den lange tiefling munk fik nogen ubehagelige snit og en nagende armbrøst-dart, der snart malede svimlende mønstre på kroens gulv. Men i det mindste var han upåvirket af den store mængde gift de samtidig pumpede i ham. Radovan beviste at han var i stand til at forudse og gennemskue alle de finter og overraskelser hans to modstandere havde til ham, og han holdt dem på afstand med en afmålt defensiv der skulle holde kampen hen til hans venner kom ham til hjælp. Men også han blev forgiftet på vejen, og måtte mærke livskraften svinde ind mens tiden gik. Khorim sprang ud til hjælp, med begge sine dyr der var kommet til ham gennem vinduet i manticore-rummet. Han åbnede oven i købet døren til Owlbear-rummet, og tilbød præsterne at de kunne give en hånd med. Men han blev mødt med forundret passivitet. Dværgen fik lappet Dethleff nok sammen til at han kunne holde sig kørende lidt endnu, og munken klappede så begge sine snigmordere på rekordtid. Da Hobbes førte an i angrebet på Radovans to modstandere, var det hele overstået før man havde fået overblik. Men det var dog ikke undgået baffernes opmærksomhed at kroens gæster havde givet en hjælpende hånd under kamp, og det fyldte dem med glæde og stolthed at de nu jublede over sejren med dem. Snart gik omgangene fra de blodige eventyrere til de fascinerede adelsmænd, og snart efter gik omgangene tilbage igen. Da bafferne forlod den Gurglende Gargoyl, var midnat passeret, og de zig-zaggede syngende hele vejen hjem.
 
Næste dag startede med at butleren fra Ciucci-familien eftersøgte den forsvundne [[Delilee]], som så ud til at være gået bort i forvirret sindstilstand. Khorim lovede at se sig om efter hende, men overlod så jobbet til de mere passive bafferne, men han med munken og tyven smuttede til det berygtede rådsfængsel med det håb at befri nogle gode kontakter.
Fængslet var bare en lille bygning ud til en af Parego Regiconas centrale kanaler, men med lidt fri græsplæne omkring sig til at sikre sig mod uvelkomne gæster. Det stoppede ikke Radovan, som sneg sig omkring og opmålte bygningen, kiggede ind ad vinduerne og sikrede området. Der var vel kun en enkelt celle og et forhørs-rum, men måske mere under jorden. Mens han så sig omkring, blev de andre opdaget, måske fordi en 3  meter høj tiefling og en tiger ikke er så nemme at gemme. En gruppe vagter sprang frem, og to smådjævle bombede dem med kraft-eksplosioner som fangede Khorim og Hobbes i hver deres boble. Dethleff nedlagde straks den ene djævel, mens den anden låste sig i en drabelig kamp med ørnen Derrida. De tilløbende vagter blev lynhurtigt overvundet af Dethleff og Radovan, og kampen virkede oversået da en ækel/laber tiefling kvinde sprang ud af bygningen og lavede et par provokerende stræk-øvelser.
 
”Dethleff! Jeg har hørt så meget om dig. Hvad siger du til en duel? Jeg kæmper for [[de Gyldne Søstre]]s ære. Lad taberen underkaste sig vinderen betingelsesløst!”
 
Dethleff gik straks til angreb, men måske var der et eller andet der gjorde ham usikker. Han prøvede at lamme hende med basilisk-slaget, ramte forbi, og blev betalt tilbage med en serie af fuldtræffere som gjorde ondt, og han priste sig heldig at han ikke blev knockoutet. Så fulgte han op med et kravegreb, men det stoppede ikke tøsen med slangetungen fra at sætte to fuldtræffere ind på hans lever. Dethleff tabte pusten og orienteringen, og snart holdt kvinden ham vandret i luften over sit hoved, for derfra at lade ham falde ned på hendes knæ med en knasende lyd og et støn.
## Hvem var med 
### PC 
* [[Khorim]]
* [[Radovan]]
* [[Dethleff]]
## Treasure, Loot og XP 
'''XP''': 1750
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2012-01-04|<<< Forrige gang]] , [[2012-01-25|Næste gang >>>]]
|}
