#council-of-thieves #log

# I Walcourts skygge  
  
Bafferne troede først de ville tage afsted mod [[Walcourt]] straks. Men turen i den frie natur havde tæret mere på dem end de turde vise, og de havde alle savnet den hyggelige vampyrfri kro. Khorim genoptog sine broderier, og virkede irritabel når man forstyrrede ham. Alt i alt gik der derfor 3 dage før de endelig en morgen pakkede deres grej og lod sig sejle til [[Rego Crua]] i solopgangen. Historier om forsvundne borgere var begyndt at bekymre dem, og [Janiven](Janiven.md) havde fortalt at ikke bare Jarvis, men også hans kone og barn, var sporløst forsvundne. Med frygt for at [[Skyggernes Herre]] oprustede en hård af vampyrer kunne de nu ikke udsætte opgaven længere. Det var tid til et opgør med skurken under Walcourt.
 
Walcourt viste sig at være et stort, ja imposant hus der ikke kunne skjule sin alder. Bag en høj stenmur lå det i to høje etager, med et tag der var begyndt at synke sammen på midten, og en sidebolig der nu lænede sig op ad hovedgården. Dethleff klatrede adræt over muren, og fandt således en vel skjult fælde med bevægelige pigge på toppen. Hovedporten lod sig derimod let åbne, og efter ørnen Amon havde scoutet grunden kunne de samlet gå mod hoveddøren. Amon fortalte at der udover et mindre hus bag Walcourt også var et dybt hul (som han fandt interessant), men kun vinduer på 1.salen af det lille hus. 
 
Fra indgangspartiet gik de ind i et flot men dystert rum, hvor et lemlæstet lig lå henslængt på et kraftig egetræsbord. Da rummet ingen døre havde bag de tunge gardiner, undersøgte de liget og forberedte sig på at gå videre.
Khorim kunne beskrive liget som en ældre mand, der først var blevet pint, derefter dræbt for så til sidst at få sin underkæbe klippet af og lange kraftige nåle indført i sine vitale organer for at forhindre genoplivning.
Eeem nikkede, og tilføjede at han syntes liget lignede [[Vassindio Drovenge]]. Det tog noget tid og fremfinding af en gammel tegning før bafferne blev enige om at en af byens mægtigste mænd lå død foran dem.
 
I næste rum fandt de en gruppe tyve og hjemløse siddende på lur med ladte armbrøster. Da pilene var prellet af Eeems rustning, beordrede han dem til at smide våbenene og overgive sig, hvilket de faktisk gjorde. Forhør gav kun en smule information: De tjente tyvenes råd uanset hvem der ledte det, og havde således fået besked på at beskytte indgangen mod indtrængende som BAF. De unge Drovenges var her vist ikke, og de kendte ikke noget til liget i rummet ved siden af. De rigtige guild-lokaler var ovenpå, med adgang fra enden af bygningens højre arm. Eeem lod taberne løbe væk, trods hans fællers rysten på hovedet af den nyfundne blødsødenhed. Khorim havde allerede ladet Hobbes dræbe og æde den gruppe tyve der under forhøret havde forsøgt sig med et snigangreb bagfra.
 
Bafferne fulgte så de døde tyves spor, og fandt et rum der ledte videre til et stort køkken. Det krævede en nærmere gennemgang før de fandt en vej videre, et lille hul i væggen i gulvhøjde, placeret bag kornsække ved siden af komfuret.
 
Qwerty valgte at kravle først igennem, så han ikke skulle vente på nogen der sad fast i hullet. Da Guillotinebladet faldt nåede han kun at rykke sig en enkelt millimeter til siden, men det var nok til at reducere skaden til en dyb flænge og lade brynjen tage resten. Først derefter kom en smule ærgrelse. Men fælden var snedigt sat op, uden spor lige omkring indgangshullet. Hele triggermekanismen var længere inde i rummet, som var en fornem spisesal opdækket med sølv og porcelæn. Et skilt bød velkommen til optagelsesproceduren. Kun en enkelt dør ledte videre fra denne del af huset, og bragte dem til et lille rum med en trappe ned. Et skilt bekendtgjorde at kun en enkelt fra hvert hold ville blive optaget. Nedenfor trappen fandt Dethleff en faldgrube på den hårde måde, hvorfra han ledte partiet ind i et større rum, hvor han og Amon fandt endnu en faldgrube, og endelig faldt Dethleff så i gruben tredje gang da han prøvede at åbne en suspekt placeret dør og afslørede at det var en illusion. Det kom sådan set ikke bag på ham, men da han så den talrige gruppe af små mørkemænd stå klar med knivene trukket foran sig, lod han sig falde tilbage. Godt at hans munketræning inkluderede avanceret faldteknik.
Netop som resten af gruppen skulle til at finde det tunge magiske skyts frem mod de nytilkomne modstandere, sendte deres leder en tågesky ud som forhindrede dem i at sigte. Amon sendte kæmpeflagermus gennem tågen, men de vendte uforstående tilbage uden at angribe nogen. Da tågen så endelig lettede, spredt af flagermusevinger, så de at mørkefolket havde trukket sig tilbage. De sprang over det nærmeste hjørne af faldgruben og fortsatte ind til næste rum, der som forventet var proppet med mørkefolk. De grå nisser bombarderede Qwerty med lysslukkende magi, som tydeligt tog kraften fra [[Morrowfall]]s lys. Qwerty kastede sig ind til mørkefolket og lod dem smage Morrowfalls fulde styrke, mens hans fæller lå i ly bag døren. Amon fulgte op med en ildkugle før de alle stormede ind og tog livet af de små grå i en kædereaktion af lysglimt og gnister
## Hvem var med 
### PC 
* [Amon](Amon%20Dan%20Lucif.md)
* [[Dethleff]]
* [[Qwerty]]
* [[Eeem]]
* [[Khorim]]
## Treasure, Loot og XP 
'''XP''': 1250xp  
 
Loot:  ?
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-10-05|<<< Forrige gang]] , [[2011-10-19|Næste gang >>>]]
|}
