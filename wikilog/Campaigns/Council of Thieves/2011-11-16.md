#council-of-thieves #log

# Skyggespil under Walcourt  
Med yderste forsigtighed gik Bafferne over grottesøen, for at nå en strand af småsten, med en kano som eneste tegn på liv. Khorim søgte efter udøde med Morrowfall, og erklærede rummet foran dem, et rum af grove murede sten med et lille ildsted og en enkelt dør, for sikkert. Men da trådte 4 bredskuldrede skyggehunde ud af, tja skyggerne. Som den mest frygtede form af alle Westcrown-nætternes monstere, havde BAF stået imod væsner som disse i [Delvehaven](Delvehaven.md), men her virkede de stærkere og smartere. Inden partiet fik set sig om, var de to første hoppet på Khorim, havde lagt ham ned og bidt ham halvt ihjel. Dvorak så skrækslagen til på dværgens livsfare, mens Eeem og Dethleff flygtede tilbage over søen med Hobbes. Dvorak smed lynsnart hvad han bar og trak Khorim længere ud på søen (alle waterwalker her, hvis du skulle have glemt det). Det blev deres redning at de drabelige hunde ikke kunne følge med. Da frygten snart var aftaget for de flygtende, og Amon havde hånet dem og drevet gruppen fremad igen, gik de tilbage med fornyet vilje til at le sidst. Hobbes var nu fortryllet til en endnu mere drabelig spydspids end vanligt, og Eeem og Dethleff sprang ind og leverede en top-indsats både offensivt og defensivt. Dvorak så også sit snit til at springe i ædel nærkamp og lade Iomedaes vilje lyne, hvormed han dræbte sin første skyggehund. Efter kampen meldte Khorim at han måtte i sikkerhed og hvile ud, helt opslidt var han af stød og slag, helende magi og den snigende frygt han havde oplevet da Hobbes havde efterladt ham i nødens stund. 
En tredelt gang førte Bafferne til et sælsomt lokale omkranset af stakkevis af kister. Midt i lokalet opførte en gruppe skygger scener fra "Larazods seks prøvelser", instrueret af en mørk skønhed af en vampyr. Beskyttet mod at blive opdaget af de udøde var det muligt for gruppen at lave et overrumplende overfald som sikrede dem en hurtig sejr: Dvorak turnede vampirella, Amon fireballede hele rummet, og krigerne løb om kap for at få ram på vampyren bagefter. Dvorak blev kortvarigt udfordret af et par overlevende skygger, og presset fyrede han Morrowfalls fulde kraft af, da han havde lånt artefactet af Khorim kort før. Resultatet blev at Eeem, Radovan, Amon og Jarvis mistede synet af det skarpe lys.  Dvorak fik givet Eeem synet tilbage, og sammen ledte de og Dethleff de blinde op til dagslyset. Da det viste sig at tøsen havde noget lækkert grej var humøret alligevel højt. Bafferne valgte at spare noget tid og lade guldet rulle. På gæstgiveriet "Hans Mørke Lys" fejrede de livet og deres kommende succeser i champagne og kanapéer. Næste morgen kunne Dvorak med Iomedaes magt give de blinde synet tilbage, undtagen Jarvis, som desværre måtte vente endnu en dag i luksus-suiten, blind og ude af sig selv af ængstelse over sin forsvundne familie.   
Næste tur til Walcourts kældre introducerede bafferne til en gruppe vampyrtrælle, der ikke udgjorde nogen trussel, og et større rum med 37 lig fra magtkampene i Tyvenes Råd. Betød denne opmagasinering noget?
De fandt også en stor lugtende grotte med muddersø på gulvet. En del teknik var indlagt i grotten i form af et hejseværk til et gitter samt en form for kran. Da Bafferne ville forlade lig-magasinet blev de stoppet af en kraftig ildvæg der ledte dem tilbage i til grotten. Dvorak brændte sig en del på væggen, men konkluderede senere at væggen egentlig var skabt af skygge og illusioner, ikke ild. Hvem var det der kommanderede skyggerne omkring dem?
## Hvem var med 
### PC 
* [Amon](Amon%20Dan%20Lucif.md)
* [[Radovan]]
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 2000xp 
Loot: Hårspænde Cha+4, cloak res +X, ring pro+2, [[pragtudgave af "Larazods seks prøvelser"]]
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-11-09|<<< Forrige gang]] , [[2011-11-23|Næste gang >>>]]
|}
