#council-of-thieves #log

# En Plan for Westcrown  
  
Således sejrrige drog bafferne tungt belæssede op fra Walcourts kældre. Et lille hvil og en runde restoration fra den wand som Mester Liriam forudseende havde lagt til dem bag [[2011-03-09|Bølgedøren]], så var de friske igen.
De samlede Den blinde Jarvis op i luksussuiten og smed en bunke platinmønter for at dække udgifterne. Den desperate og blinde mand virkede langt ældre end da bafferne mødte ham for et par uger siden, men hans tårevædede genforening med hustruen og datteren var et rørende øjeblik. Men så skulle de også videre. Med et par fladbundede pramme fragtede de familien Alebrecht og de store mængder skat over Canal Grande til [[Rego Scripa]], og slæbte så skatten op til Rådhuskroen. Først da kunne de udmattede synke sammen og sove, sove sove. Men det var svært at finde den dybe søvn, når en konges løsesum lå på gulvet i værelset ved siden af. Tænk hvis nogen krøb ind og stjal den. Kunne man stole på Jarvis? Og hvad med de andre party medlemmer? Ydermere var der kortvarig kamplarm i gaderne efter mørkets frembrud, hvilket Eeem dog forklarede som værende skyggebæsterne der forlod byen.
 
Næste dag gav Dvorak synet tilbage til en taknemmelig Jarvis, og de sendte ham og hans familie ud af byen med 500gp på lommen til et nyt liv et andet sted. Og så gik de i gang med at tælle op, vurdere og ikke mindst identificere de magiske ting. Undervejs opdagede Eeem at han havde hørt om flere af skattene, og han havde en mistanke om at han kunne navngive de oprindelige ejere af mindst en håndfuld af de mange skatte. Efter ævl, kævl og velmente råd sad de seks brune krigere med hver deres dynge af guld og ædle stene, magiske objekter med nyttige evner og lidt småting de ikke vidste hvad de skulle stille op med. Totemrix blev leget lidt med, og selv om den lovede både Amon og Eeem evigt liv og utrolig magt, blev gruppen enige om at den var for risikabel at udnytte. De opdagede også at når man samlede [[Totemrix]] og [[Morrowfall]] til [[Aohlen]], mistede begge dele deres betragtelige magiske kræfter.
 
Om aftenen mødtes de med Westcrowns Børn, som agerede et taknemmligt publikum for gruppens beskrivelser af deres farlige eventyr og den enorme sejr. Var skyggebæsternes terrorisering af Westcrown virkelig ovre?
[Janiven](Janiven.md) og [Arael](Arael.md) havde også deres at fortælle: Duxotar Iltus Mhartis var natten før blevet dræbt af en [[Hellknight]], og der havde været en del kampe mellem dottarien og Pinebænkens orden. Det betød at også Westcrowns reserve-leder var borte, og herredømmet over byen var til at tage, enten for en kortere periode, eller med en efterfølgende accept fra Thrune-dronningen. [[Dottari]]en var overladt til de fire regionale ledere, og Janiven var ikke sen til at påpege at de efter hendes mening ikke ville være i stand til at samarbejde.
 
En gruppe banditter og voldsmænd der kalder sig [[Den Sorte Armé]] terroriserede havne området, og i Parego Dospera var der kommet bekymrende mange meldinger om udøde i gaderne. Nogle mente sågar det var den gamle heks [[Irimeian]] der nu var vendt tilbage fra de døde med skumle hensigter.
 
Udover at få orden på disse sager, var det baffernes hovedformål at stoppe [[Ecarddian]]. Han havde taget magten i [Tyvenes Råd](Tyvenes%20Råd.md), men hvad han videre havde tænkt sig vidste de ikke. Hans hidtidige skånselsløshed lovede dog ikke godt. Hans søster var måske allerede fortabt til [[Mammon]]s magt, men stoppede de Ecarddian var det muligt at nær-udslette rådet, og lod de ham være ville byens fremtid fortsat være usikker.
Sekundært ønskede de også at skaffe sig opbakning til en magtovertagelse i Westcrown, uanset at de ikke var specielt enige om hvad politik de skulle føre. Til det formål ville de mødes med magtfaktorerne i byen: de adelige familier, hellknights, dottari, og Asmodeus kirken. Der var allerede en del folk hvis støtte de kunne regne med at opnå uden den store indsats: [[Rance Lucca]], [Kajen Tilernos](Kajen%20Tilernos.md), Desna- og Iomedae-tilbedere samt teater-fans fra deres tid på de skrå brædder. De havde gennem det sidste år opbygget en vis berømmelse i byen, og det nu måtte det testes om det var nok. Nu skulle de altså slå ned på urostiftere og monstre i byen, opbygge alliancer med diplomati og opspore Ecarrdian. I [[Egorian]] var [General Vourne](General%20Vourne.md) allerede ved at mobilisere hæren, og rykker han ud mod Westcrown, ville de kun have få dages forspring til at nå alt dette.
 
Et efterfølgende forsøg på at handle på midnatsmarkedet understregede kun situationens alvor. Der var kun de usleste eksistenser tilbage deroppe, alle der værdsatte deres liv og ejendele holdt sig nu langt væk fra Dosperaen. Uden at handle måtte de returnere til kroen. De havde en travl tid foran sig, og for at undgå bekymringer om den betragtelige mængde guld og ædle stene de måtte slæbe på eller lade ligge ubevogtede på kroen, fløj to udvalgte troværdige personer (A og B) med det flyvende tæppe (fra H-skatten) til Bølgedøren, hvor de oplagrede pensionsmidlerne og Aohlen.
## Hvem var med 
### PC 
* [Amon](Amon%20Dan%20Lucif.md)
* [[Radovan]]
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 400xp +100xp hvis 10th level 
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-11-30|<<< Forrige gang]] , [[2011-12-14|Næste gang >>>]]
|}
