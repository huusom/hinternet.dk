#council-of-thieves #log

# Shit on Fire!  
Disclaimer: May not contain any actual shit or any real fire
Efter den udmattende erobring af Regidottariens barak, pustede bafferne lidt ud og kiggede sig omkring efter spor der kunne forbinde Strikis med [Tyvenes Råd](Tyvenes%20Råd.md) eller andre af deres modstandere. Det havde de ikke megen succes med, men de besluttede sig for at den pludseligt opdukkede snigmorder var tegn nok. 
Derfra gik de til Vaneo Drovenge, [Drovenge](Drovenge.md) familiens enorme villa. Den viste sig at være efterladt til en snes tjenestefolk, der ikke havde set hverken Vassindio, [Chammady](Chammady%20Drovenge.md) eller Ecarrdian for nyligt. De var naturligvis bekymrede, men når det kom til stykket manglede de ikke noget. Partiet gik videre til Oberigo-villaen, som også virkede efterladt. Denne gang fandt de ikke tjenestefolk, men to vagter. De fortalte at Oberigo havde evakueret familien, og de var usikre på om han ville vende tilbage eller om han havde afskrevet både hus og vagter.
Så skyndte de sig over kanalen inden det blev mørkt, og på vejen fik de en råbende samtale med Durotasien for kanal-dottarien. Han skulle ikke blandes ind i noget, men lovede på sin vis sin støtte til dem når de iøvrigt havde vundet kontrol over byen. Mens mørket faldt skyndede de sig gennem byen, til de nåede Ciucci-familiens villa, ikke langt fra Arvanxi-husets brandtomt. Først aflagde de et besøg hos Ciuccierne, hvor de talte længe med de tre tjenestefolk. Ciuccierne var ramt af skandale og ulykke oven i deres lave status, [[Arten Ciucci]], bror til familieoverhovedet [[Guxer]], havde dræbt Guxers kone (Cenelly) og forgrebet sig på datteren (Delilee), for derefter at tage flugten. Tjenestefolkene var nu så nedbrudte og desperate at de også internt var begyndt at mistro hinanden. Det her var virkelig en familie på vej ned med fuld fart. Efter denne snak fik de foretræde for den sengeliggende Guxer, som kun var delvist ved sine fulde fem. Han følte sig hjemsøgt af konen, savnede borgmester [[Arvanxi]] og teatret, og forstod egentlig ikke hvad der var gået af hans bror. ("Man kan jo nærmest lugte dopplegængeren", sagde Eeem). Derudover bemærkede de at Guxer ikke brød sig meget om sine nye lejere, familien Mhartis. Bafferne afleverede Ciucciernes familiekrønike og smuttede så over på den anden side af huset. 
Der tog en lapset vagt imod dem, og forklarede høfligt at de var utroligt velkomne en anden dag, men at familien var gået i seng nu, og i øvrigt sørgede over den afdøde [[Duxotar]]. Men Bafferne pressede på, fremviste den magiske grif-figur de ville aflevere tilbage, og tog ikke et nej for et nej. Til sidst lukkede vagten dem ind i et kontor, mens han undersøgte om det alligevel var muligt at få the top Mhartis at se. Mens de stod der i kontoret begyndte Dethleff at spasme ukontrolleret. Han angreb Khorim, forsøgte at smadre vinduet, og satte sig så savlende på gulvet. Vanvidsgassen påvirkede ikke de andre så meget, men ubehageligt var det dog. Og døren var naturligvis låst. Det tog Eeem et par forsøg eller tre at få døren op med den gamle skulder-nøgle, og ude i hallen ventede en halv snes vagter med en snert af tyve-råd over sig. Bafferne rullede deres resterende artilleri ud: Slow-magi, flyvende langsværd og en tæt sky af hidsige hvepse. Banditterne holdt ikke længe, men det viste sig at huset også var belagt med skjulte fælder der snittede bafferne i anklerne når de gik rundt. Amon førte gruppen ovenpå, da han hørte et råb om hjælp deroppefra. Der rendte han på endnu en fælde, og to tyve der forsøgte at skyde ham. Men han fik hurtigt en leopard op foran sig, og snart efter var Eeem på pletten til at rydde op. En enkelt vagt kastede sig præcist og koldblodigt henover leoparden og begravede sit kortsværd i ryggen på Eeem så blodet styrtede. Eeem vendte sig og skar manden over i to hug med glaiven. Snart efter fandt de familien Mhartis' fire tilbageværende medlemmer. Efter nogen kaos opdagede de at kun den ældre af de to sønner var til at tale med, mens den yngste og forældrene var håbløse. Lhontos forstod det meste af hvad BAF ønskede fra ham, og han var parat til at hjælpe dem med at samle støtte fra dottarien. Men kunne de også overtale ham til at få de adeliges hjælp på plads?
## Hvem var med 
### PC 
* [Amon](Amon%20Dan%20Lucif.md)
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 500xp 
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-12-14|<<< Forrige gang]] , [[2011-12-28|Næste gang >>>]]
|}
