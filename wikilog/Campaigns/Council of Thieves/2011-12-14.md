#council-of-thieves #log

# Begyndelsen til Enden  
Med hovedet fulde af planer om store politiske sejre der ville skabe fred og fordragelighed i byen, startede bafferne en ny dag. Mens Eeem anførte arbejdet med at tilbagelevere kunstskatte og enkelte magiske objekter fra Walcourt til de oprindelige ejere, arrangere andre et politisk møde for [[Dottari]], Hellknights, adelige familier og rige købmænd. Mens opgaven med at tilbagelevere skatte gik ganske let, inklusiv en noget overrasket [[abadar]]-præst, byens eneste, der modtog en ualmindelig fin armbrøst på en ellers helt almindelig dag, viste politik at være noget kedeligt kompliceret stads. Fremmødet var ikke stort. Det var da rart at få bekræftet støtten fra [[Rance Lucca]] og [Kajen Tilernos](Kajen%20Tilernos.md), men de øvrige fremmødte udgjorde ikke megen indflydelse. Og uanset hvor [[Andoran|andoransk]] man måtte være i det skjulte, betyder det jævne folks støtte kun en brøkdel af de fine og rige folks støtte, og selv blandt almindelige mennesker kunne bafferne kun regne med knap 50% støtte (lidt mere blandt tieflings naturligvis).
Mens fiaskoen ebbede ud ankom en enkelt hellknight og afleverede en kort besked: [[Paralictor Chard]] beklagede at han ikke kunne deltage i mødet og ønskede at tale med gruppen i Taranik house. Så der agtede de sig straks ned, det lå jo også bare en 100 meter nede ad gaden fra den nye Rådhuskro. Huset var gammelt, og sært otte-kantet, og lå midt i et vejkryds som således blev en slags rundkørsel. Paralictor Gonville Chard tog imod dem, og mødte dem med en afdæmpet charmeoffensiv som endte med at stille dem mere positivt omkring hellknights og Pinebænkens orden end nogensinde før. Efter drabet på duxotaren havde [[Lictor Richemar Almansor]] lukket citadel Rivad uden for byen, og beordret alle riddere til at holde deres pladser indtil sagen var opklaret. Chard var således bundet til huset, for med sine 8 riddere var der ikke folk til andet. Resten af byens hellknights, op mod 20 styk, var fulgt med signifer Verennie i det nylige opgør omkring hvorvidt hellknights skulle tilbede djævle, eller undertvinge dem som Chard og den officielle holdning støttede. Grundet dette skisma kunne Chard ikke afvise at hellknights var involveret i duxotarens død. Måske kunne sagen blive opklaret og der kunne blive fred og samarbejde med dottarien igen, men Chard advarede til slut om at dottarien havde mange brådne kar iblandt sig. De blev dog enige om at paralictoren støttede BAF politisk i deres arbejde for at forbedre Westcrowns position i riget, forbedre vilkårene for dens indbyggere og fremme lov og orden.
Næste kapitel var en tur ned til havnen, hvor den sorte armé krævede beskyttelsespenge og kidnappede de tåber der ikke frivilligt betalte. De sorte viste sig at være sortklædte banditter med en forkærlighed for ubevæbnet slagsmål. De havde ikke en chance mod de toptunede eventyrere på et varemærkebeskyttelseshævntogt. De bankede ud af den sidste at de for nyligt var blevet befriet fra fængslet af [[Chammady Drovenge|Chammady]] og instrueret i at lave ballade på havnen. Så hun var altså stadig en aktiv spiller. Så delte de banditternes guld ud i nabolaget og lod sig hylde lidt.
Derfra traskede de over vandet til Parego Regicona. Bymuren på øen lå ubevogtet, helt uhørt, og snart kom de på et brændende hus som de selv måtte slukke. Huset var åbenbart antændt af en [[Devil, Barbed|pigget djævel]] der brokkede sig højlydt over deres indblanding i dens sjov. De skød lidt på hinanden, men da Dethleff sparkede døren ind til djævelens loftsrum forføjede den sig væk med et "puf".
Hos Regidottarien blev de ført ind til en form for audiens hos Durotas Lhiana Strikis efter en lang ventetid. Hun gav den som dronning, forsøgte at få dem til at knæle for hende og opførte sig i det hele taget hovent og i førersædet. Men hun så nu også ganske statelig ud med sin lange blonde fletning, blanke pladerustning og med en skarp glaive ved hånden. På hendes bud skulle bafferne bringe de øvrige tre Durotas ordre om at underkaste sig hendes kommando, så skulle hun gerne hjælpe dem med at få styr på byen. Hun skrev et dokument de kunne vise frem, og bad Dvorak komme og og hente det, og netop som det landede i hans hænder, gled en snigmorder som en skygge ind fra siden og stak ham hårdt i siden. Blodet fossede ud af Iomedae-præsten da Lhiana gav ham en dødsberøring og råbte "dræb dem" til sine 12 regidottari der stod på række på hver side af partiet. Det blev en mindeværdig kamp, hvor snigmorderen med en forbandet kastekniv nedlagde Dethleff en centimeter fra dødsriget. Det lykkedes dog Eeem at få skabt plads til at den endnu blødende Dvorak kunne redde tieflingen tilbage til lyset ved at kappe hovedet af snigmorderen. Imens kæmpede Hobbes, Khorim, Amon og hans leopard-cirkus mod vagterne, og fik efterhånden vendt situationen til en sejr. I den modsatte ende duelerede Eeem og Durotasen på glaives et stykke tid, til Eeem fik hende tvunget op i et hjørne, hvorefter Hobbes kom løbende og bed hendes arm af. Så var den kamp også slutningen. 
[[ File:Potion.png ]] 
## Hvem var med 
### PC 
* [Amon](Amon%20Dan%20Lucif.md)
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 1500xp 
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-12-07|<<< Forrige gang]] , [[2011-12-21|Næste gang >>>]]
|}
