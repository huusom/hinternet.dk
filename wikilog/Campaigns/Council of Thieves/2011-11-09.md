#council-of-thieves #log

# Våde fødder i Walcourt  
Efter de sindsoprivende oplevelser i Walcourt og tabet af deres tro halfling måtte Bafferne have en feriepause. De tog fra Walcourt op ad eftermiddagen, slappede af og holdt dagen efter fri for at sige ordentligt og endeligt farvel til en tro våbenfælle. Forinden forhørte de sig blandt fremmede præster og Desna-tro om hvorledes de skulle sende Qwertys udstyr videre til efterlivet (for fysiske rester var der ikke af hans krop), men blev overladt til egen fantasi. Tøj og bagage blev derfor sendt til havs i aftenskumringen, mens udvalgte af Westcrowns børn blev udstyret til eventyr og sendt på en lang og farefuld færd til et Desna-tempel hvor Qwertys ejendele kunne overleveres. Den efterfølgende fest blev brugt på at fortælle om den afdøde, men også på at genoptage kontakten med [Arael](Arael.md), [Janiven](Janiven.md) og mange andre gamle venner. [Calseinica Nymmis](Calseinica%20Nymmis.md) optrådte samme aften lidt senere på et nærliggende spillested, hvorefter Eeem prejede en droske og begav sig hen for at høre om andet end døde frænder.
Til BAFs store held var Azerty [[Dvorak]] ankommet på Araels bud, og han bød gerne sin ekspertise i destruktion af udøde og sine gamle søulkeskrøner til partiets disposition. Sørgeligt nok viste det sig at [Vethamer](Vethamer.md) havde forladt byen, og den efterhånden lidt skøre [Jarvis Alebrecht](Jarvis%20Alebrecht.md) fortalte sin sørgelige skæbne for enhver som gad lytte.
Men da hyggeriet var afsluttet, blev det atter tid til at jage vampyrer, og de drog atter ud en tidlig morgen for at gennemsøge Walcourts kældre. De gik uantastet gennem huset, og fulgte kældertrappen ned til en faldefærdig mole i en underjordisk sø. En pram lå ved molen, med stage og det hele, men Dvorak lod sine Iomedaegaver regne over vennerne og de vandrede derfor på vandoverfladen henover søen, mens Eeem trak båden med for det tilfælde at den skulle blive nyttig. Vandet var ikke så dybt, men skjulte alligevel tre krebsemonstre, som sprang op omkring partiet og begyndte at klippe efter dem med deres grumme klosakse. Snart var Radovan, Khorim og Dvorak fanget i en klo eller endnu værre i dyrenes tentakelomkransede munde. Kampen hang et øjeblik på et knivsblad, men Iomedae sendte sin nåde over Dvorak, så monsteret nægtede at skade ham, mens Eeem og Hobbes befriede de to andre før de gjorde kål på den sidste krabbemand.
Let kvæstede fortsatte de over vandet.
## Hvem var med 
### PC 
* [Amon](Amon%20Dan%20Lucif.md)
* [[Radovan]]
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 800xp  
 
Loot:  Nadas
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-11-02|<<< Forrige gang]] , [[2011-11-16|Næste gang >>>]]
|}
