#council-of-thieves #log

# halfway there  
Bafferne samledes atter, og brugte aftenen på at besøge [[Westcrowns Børn]] i den konverterede Aroden-kirke. De talte om fremskridt og trusler, og rygtet om et møde mellem [[Armin Rosala]] og en Drovenge til frokost imorgen på "Den Gurglende Gargoyl". Men da aftenen var ved at slutte, sneg en gruppe niddingsmænd fra [Tyvenes Råd](Tyvenes%20Råd.md) sig ind i huset og forsøgte at myrde beboerne. Om BAF's tilstedeværelse var forventet eller ej, så betød den hurtigt forskellen på liv og død for Westcrowns Børn. Tre erfarne mordere og et slæng af mindre farlige tyveknægteangreb med overraskelsesmoment, men det tog ikke bafferne lang tid at markere at de ikke for alvor blev truet af den slags anslag. Kun Amaya og Ermolos, der begge blev angrebet separeret fra resten af kampen, kom i livsfare. Men da var hjælpen allerede lige om hjørnet, og ingen kom altså til at lade livet denne aften. Hobbes var også i farezonen, da den skulle beskytte sin blødende mester, og kom i en hård kamp med en skeletridder der nærved havde taget dens skind med hjem foran kaminen.
Det bedste ved aftenens overfald var dog at en af rådskaptajnerne overlevede, og således kunne udspørges. Heraf lærte de at [Chammady Drovenge](Chammady%20Drovenge.md) ikke var aktiv for tiden, at [[Ecarrdian Drovenge | Ecarrdian]] skjulte sig og rejste lynhurtigt og hemmeligt rundt mellem forskellige baser, og at ihvertfald tre sådanne baser var på øen. [[Melavengian]] kunne hun afsløre var en [[Devil, Barbed|pigget djævel]] som tjente og støttede Ecarrdian, og nu var hans nærmeste rådgiver efter Chammady var gået under jorden. Nogle hellknights havde, som frygtet, også sluttet sig til Ecarrdians oprør, men hvor de holdt til var mindre klart, nordsiden af øen måske. Af høj interesse var også afsløringen af rådets fængsel, som lå på østsiden af øen, det ville nok være et besøg værd, fandt bafferne, og håbede på at kunne befri vigtige allierede.
Da morgensolen atter strålede var historien ude omkring baffernes overlegne håndtering af djævlene dagen før nået vidt og bredt, og Melavengian besluttede at holde sine tropper tættere til sig og ikke risikere dem mod bafferne. De tog sig derfor en rolig morgen til planlægning, rense og sortere udstyr og så videre, for endelig at klæde sig pænt på og gå til [[Sanqatada Nessusidia]]. Der sad tretten af [[Asmodeus]] vigtigste præster på fire sider af et femkantet bord. BAF trådte ind og så sig om, og lod derefter Eeem føre ordet. Den blege kriger så med glæde at [Vestus Savaska](Vestus%20Savaska.md) var at finde blandt præsterne, og satte sig for at udnytte denne potentielle allierede. Præsterne var tydeligvis mest bange for at støtte op om en tabende part, mere end de egentlig bekymrede sig om hvem der endte med sejren i den løbende magtkamp. Bevares, det var dårlige tider for byen og dens indbyggere, men når magtkampen var afgjort, ville alt jo blive bedre. At bafferne havde bortsendt skyggebæsterne, arbejdet for borgmesteren og flere gange handlet med kirken talte naturligvis for et potentielt samarbejde, mens de mange tieflings i gruppen trak ned. Men Eeem talte godt for sin sag, og hans selvtillid og kommanderende tone, som var vokset støt siden han begyndet som eventyrer, fandt et nyttigt formål her. Efter lang tids snak blev de enige om at kirken ville stille sig positivt overfor BAF's plan, omend de ikke ligefrem ville føre kampagne på deres vegne. Således fik de adgang til kirkens betragtelige magiske muligheder, og kunne måske se frem til at det hele ville gå lidt lettere fremover. Nu skulle [[Julistarc]]'erne jo også helst være i posen.
Uforvarende blev det undervejs i forhandlingerne afsløret at [[Admiral Vourne]] havde forladt Egorian med sin flåde, med det formål at genetablere lov og orden i Westcrown. Hvor lang tid havde de nu til rådighed?
## Hvem var med 
### PC 
* [Amon](Amon%20Dan%20Lucif.md)
* [[Eeem]]
* [[Khorim]]
* [[Dvorak]]
* [[Radovan]]
* [[Dethleff]]
## Treasure, Loot og XP 
'''XP''': 1600
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-12-28|<<< Forrige gang]] , [[2012-01-11|Næste gang >>>]]
|}
