#council-of-thieves #log

# Gudens Tårer  
  
Tilfredse med dagens indsats vendte bafferne hjem til [[Rådhuskroen]], hvor de brugte resten af dagen til at undersøge [[Chammady Drovenge|Chammadys]] udstyr og [[Well of Many Worlds|Verdenernes Brønd]], samt diskutere og planlægge sig frem til en agenda for det store møde næste dag. Da mørket faldt på, gik Khorim i panik. Han fløj nord op langs floden, på udkig efter [General Vourne](General%20Vourne.md)s flåde. Han så ingen tegn på dem, men efterfølgende beregninger viste at flåden stadig kunne være så lidt som 8 timer væk. Om natten krøb Eeem atter ud af døren, på jagt efter doppelgængere, og blev ikke set siden.
 
Morgenen startede med mere planlægning, nu med Janiven og Arael. Slutmålet blev at der skulle skabes enighed om en borgmesterkandidat, med [Kajen Tilernos](Kajen%20Tilernos.md) som gruppens (Dvorak og Araels) foretrukne. Nåede de først dertil, skulle det være muligt at få justeret på deres mærkesager omkring organiseret kriminalitet (Mindre af den, eller i hvert fald under Radovan og Amons kontrol), religionsfrihed (Mere af den, men uden at ødelægge Asmodeus’ centrale posiiton) og lignende (Khorim havde nogle uklare ønsker om åbne havne). Måske der endda skulle oprettes en rådgivende forsamling til borgmesteren.
 
Vejret var mørk og tungt, med pludselige og kraftige regnbyger. De lod sig sejle til Parego Regicona hvor mødet skulle stå, og folk var allerede begyndt at samle sig foran Bureaukratiets Hus. Freden blev dog snart brudt, da skrig afslørede at folk på vej til mødet blev overfaldet. Det viste sig at være en gruppe på seks [[Devil, Bearded|skægdjævle]], der ridende på skelet-tigre terroriserede de gående. Nogle blev dræbt på stedet, men oftest trak djævlene pinen ud og omringede staklerne eller skiftedes til at ride frem og skære lidt i dem.
Amon så sit snit til at påkalde fire dæmoniske ankylosaurer, hvilket ikke decideret fjernede fornemmelsen af panik fra tilskuerne eller de involverede. Det var nu op til Radovan og ørnen Derrida at redde ofrene ud af dødszonen, mens de bizarre djævleryttere kæmpede mod de ikke indre monstrøse dinosaurer. Djævlene fandt det dog ikke nødvendigt at tage kampen op, og da først en af dem blev knust under de tunge dino-kroppe, stak resten af. Dvorak opløste gruppen til luft-væsner så de kunne flyve efter rytterne, men da djævlene fortsatte væk og væk fra centrum, måtte bafferne vende tilbage og starte det vigtige møde op. Først måtte de dog jage fire [[Erinyes]] væk, som forsøgte at slå mødet ihjel med ildpile og ond regn. Deres påstande om at byen nu var i Mammons magt tog ingen særlig tungt. Med Khorims blæst, som gjorde det umuligt for djævlene at flyve, og Amons hjemsendelse af nærmeste erinye, lykkedes det at slå djævledamerne på flugt, så mødet kunne starte.
Det tog en rum tid, men det lykkedes overordnet set bafferne og [[Westcrowns Børn]] at få deres ønsker igennem. Tilernos talte godt for sin sag, og derefter sad der nok et par håbefulde borgmester-kandidater og vejede deres chancer, men ingen af dem følte sig sikre nok på opbakningen til at gøre forsøget.
 
Da var det, at man kunne se flammer fra [[Arodenama]] på Westcrowns højeste punkt. Denne 30 meter høje statue af ex-guden [[Aroden]] stammer fra hans storhedstid kort før hans forsvinden. Den har stået uberørt af naturen lige siden, og er nu blot et kendingsmærke når man skal finde rundt i byen. Men nu græd den tårer af ild!
 
Bafferne overlod Tilernos i Arael og Janivens varetægt, før de atter antog vindform og fløj mod Arodenama. I området omkring statuen fandt de en kamp i gang mellem mennesker (og tieflings) og djævle. Endnu mere mystisk blev det, da de så en gyldenklædt tiefling stå højt oppe på statuen og dirigere mændenes indsats, samtidig med ahn udråbte sig til byens frelser, dens gyldne søn. Det kunne naturligvis kun være [[Eccardian]] de der havde fundet, men hvad foregik der ellers? Var han virkelig ved at nedkæmpe en invasion af djævle? Det virkede usandsynligt. Det tog dem noget tid at gennemskue at kampene, som bredte sig længere ud i byen undervejs, ikke var for alvor. Tyve og hellknights ramte deres djævelske modstandere, men ikke særlig hårdt, og de gav ofte lemurer tid til at hele deres skader før de atter tog kampen op med dem. De frygtelige ryttere på tiger-skeletterne red forbi deres modstandere og de stødte våbnene sammen med larmende pareringer. Forvisset om at Ecarrdian stadig var en skurk, gik bafferne i gang med at kuldsejle hans plan. Radovan landede hos Ecarrdian på den bog Aroden-statuen læste i, og snart kom Dvorak ham til hjælp. Amon landede på en etage ved statuens øvre sokkel, hvorfra han begyndte at beskyde hellknights og tyve, i et forsøg på at lokke dem i nærkamp med den trio af babau-dæmoner han nu havde på slæb. Da Radovan og Dvorak pludseligt fandt sig i nærkamp med både byens gyldne søn og deres gamle sabotør-fjende [Sian](Sian.md) (og hendes skygge-hjælper) på en ujævn platform med alt for lidt plads, så de noget usikre ud, og Khorim besluttede sig foir at hjælpe dem ved at opløse stenbogen så de alle ville falde til jorden. Det lykkedes fint, men mens Dvorak hurtigt var oppe og forsvare sig mod den strøm at angreb der kom fra Ecarrdian, Sian og skyggen, blev Radovan liggende lidt, stønnende ”min ryg, min ryg”. Den situation var uholdbar, og Amon ilede derhenimod, og oppe fra balkonen over de andre sendte han et kuld løver ind i kampen, mens babauerne tog sig af den sidste hellknight.
Khorim selv var blevet overrasket af en genie, en stor jordånd i from af en lilla kvinde, som eksploderede ud af statuen og bankede ham af Hobbes og ned på jorden, og videre ned under jorden. Mens Hobbes og Derrida distraherede ånden, fik dværgen dog gravet sig ud igen.
Ecarrdian var ikke til sinds at lade sig distrahere af løver, så han sprang straks op til Amon og stak ham lidt med sin grumme kårde. Sian og skyggen fulgte efter ved at springe fra skygge til skygge, og nu var kampens centrum ved at danne sig omkring Amon, meget mod hans planer.
## Hvem var med 
### PC 
* [[Khorim]]
* [Amon](Amon%20Dan%20Lucif.md)
* [[Dvorak]]
* [[Radovan]]
## Treasure, Loot og XP 
'''XP''': 1000
Chammady's Wings of Flying, assassins dagger og +3 returning human bane dagger
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2012-02-08|<<< Forrige gang]] , [[2012-02-29|Næste gang >>>]]
|}
