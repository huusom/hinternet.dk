#council-of-thieves #log

# Mørkets Fyrste tager billetten  
Stående på en dynge af guld og ædelstene var det ikke nemt for bafferne at fortsætte. Kælderen virkede truende, og skatten overvældende. Dvorak belærte gruppen om at man aldrig må lade vampyren slippe bort i sidste øjeblik, og begyndte så at afsøge gennem hver af de tre døre for at finde spor af udøde. Og sandt nok mærkede han en enkelt mægtig udød bag den midterste væg. Bafferne gearede op til kamp, og sparkede døren ind. I et kirkeagtigt krypt-rum stod en elegant halv-elver i et sæt tøj som var en kongelig banket værdigt. Hans rene hvide hår flagrede omkring ham, og hans grønne rovdyr-øjne skulede truende. "Vend om, flygt fra Westcrown hvis I vil se solen igen." Råbte han, men Dvorak lod sig ikke stoppe: Han sendte Iomedaes kraft mod den udøde, kombineret med en bøn til gudinden om at velsigne rummet. Amon sendte [[babau-dæmonen Otto]] ind mod [Ilnerik Sivanshin](Ilnerik%20Sivanshin.md), og Otto fulgte ham pinligt, men Ilnerik fulgte op med at knipse med fingrene og så forsvinde fra deres blik. Med knipset begyndte vandet at fosse ud af en åbning i hver side af rummet, direkte ned i en åben kiste. Fra hver af kisterne lød feminine skrig, for i hver lå en kvinde dækket af et tungt jerngitter. Bafferne rykkede alle frem for at bekæmpe Skyggernes Herre og redde de to nødstedte kvinder. Da der gemte sig en skyggekriger i hver af alkoverne med kisterne blev situationen snart mere kompliceret. Amon reddede den første kvinde med et dimensionsspring, og snart efter kunne Khorim ruste gitteret over den andet kvinde nok til at hun blev reddet fra druknedøden. Kampene gik lystigt, mens Ilneriks dystre antydninger gjaldede ud i rummet fra det sted på loftet hvor han usynligt gemte sig. Ilnerik kæmpede for sit liv, og kampen gik igennem mange faser, fra starten hvor kampen mere var mod skyggekrigerne, til Ilnerik kastede sig ned på Dvorak og slog ham omkuld, og kæmpede lige op med bafferne. Han tilkaldte en sværm af skyggerotter, han blev grebet fast af Dethleff, som formåede at holde ham en rum tid. Dethleff blev ramt flere gange af sine allierede, mens han selv vred sig for at undgå vampyrens grumme bid. Eeem fik fæstnet Ilnerik med et magisk reb, men vampyren undslap i sin tåge-form. Afgørende for at BAF kunne sejre var Radovans utrolige parader. Hans kårde stod ikke stille i hans utrættelige forsøg på at afbøde alle vampyrens angreb. Mange af Ilneriks farligste våben havde Dvorak forudset og modarbejdet, men tilsvarende var det umuligt for Iomedaepræsten at ramme den spændstige skriver med en af sine mange lystråler. Men efter mange krumspring mærkede bafferne at de var ved at få overtaget. Ilnerik var alene, hans pose af tricks ved at være tømt og hans hjælpende magi udløbet eller ophævet. Nu lignede han ikke længere en feststemt adelig, hans hår havde antaget en mere grå kulør, sammen med hans øvrige klædedragt. Ansigtets bleghed så nu mere syg end fornem ud. Med en ny serie angreb fra Dethleff og Eeem tvang de mestervampyren i tågeform igen. Tågen fløj direkte i stenkisten for enden af rummet, og Dethleff løftede strakt låget op, hvormed han spredte pile og darts ud over dem alle. Tåget havde da allerede taget form som den livløse halv-elverskikkelse, og Dvorak hastede igennem tilintegørelsesritualet, mens han på skolemestervis forklarede hvad han gjorde. Da kroppen forstøvedes, så bafferne for første gang [[Totemrix]], og den ikke uanseelige mængde magisk udstyr ex-[[pathfinder]]en havde båret.
## Hvem var med 
### PC 
* [Amon](Amon%20Dan%20Lucif.md)
* [[Radovan]]
* [[Eeem]]
* [[Khorim]]
* [[Dvorak]]
* [[Dethleff]]
## Treasure, Loot og XP 
'''XP''': 4000xp +400xp hvis 9th level 
Loot: Totemrix- den mørke partner til Morrowfall
Ilneriks øvrige ejendele: Stok, leather armor, ring, bælte, amulet, støvler, scroll
Glynnis og Faerlyn Alebrecht
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-11-23|<<< Forrige gang]] , [[2011-12-07|Næste gang >>>]]
|}
