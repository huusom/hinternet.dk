#council-of-thieves #log

# Næsten i mål ?  
Det var ikke muligt for nogen af bafferne at stoppe den sejrende tiefling munkinde fra at tæske Dethleff bevidstløs, og derefter fragte hans monstrøse krop ned til en gondol i kanalen. Derfra sejlede hun bort, og det så faktisk ud til at hun sejlede på Dethleffs krop, for han fyldte hele båden og mere til.
Radovan forsvandt ind i fængslet, men da Khorim endelig slap ud af kraftboblen, havde han glemt Radovan til fordel for Dethleff. Flyvende på sin battlecat søgte han efter Dethelff og den gyldne søster. På vejen måtte han undvige en helvedesgalej, hvortil en gruppe erinyes lænkede tilfældige borgere til årerne. Endelig fandt han hende på vej ud af syne af Westcrown. De forhandlede længe, for kvinden, [[Skarx]], havde besluttet at forlade kampen om Westcrown og slå sig ned med Dethleff et roligt sted. Hun tilbød oplysninger om Drovenge-planerne og talte for sin sag, men Khorim havde svært ved at efterlade en loyal kammerat til en fjende. Han insisterede på at få den store bevidstløse tiefling udleveret, men den fanatiske munk var overbevist om at hun havde fundet og vundet sit hjertes udkårne, og lod ikke en dværg stå i vejen for kærligheden. Og måske havde hun ret. For Khorim tabte besindelsen og lod Hobbes overfalde hende, og blev forbavset over at se den djævelske kvinde undvige klør, aflevere slag på slag på tigerens snude, og i det hele taget køre den rundt i managen som INGEN havde gjort det tidligere. Dværg og tiger måtte tage flugten med blod på trøjen, tieflingtøsen sejlede bort i solnedgangen med sin kæmpekæreste. (Senere bemærkede Amon: "Du sagde hun tilbød nogle oplysninger for at beholde ham. Dem fik vi jo ikke nu din...")
Eeem forfulgte imens det kolde spor omkring den forsvundne Delilee, uden held. Han var noget lettet da det efterhånden viste sig at succesen på "Den Gurglende Gargoyl" havde sikret BAF opbakning fra størstedelen af Westcrowns adel, og han behøvede således ikke knokle videre for Ciucci'ernes dysfunktionelle familie.
Eeem, Khorim og Amon mødtes således på Rådhuskroen senere på dagen, brokkede sig over betjeningen (Lodros gav dem ret) og gik så en tur sammen. Nede ad gaden bemærkede de at Hellknights nu patruljerede foran [[Taranik House]], men først da en lille pansret goblin skreg om hjælp fra kloakken opfattede de at en sådan patrulje var usædvanlig. Med goblinen Jinkoo gik de ned til ridderne og snakkede lidt, men blev mødt med afvisning. Så kom våbenene frem, og to hellknights viste sig ikke at være en udfordring for BAF, trods de støttende halv-ork bueskytter på taget af Taranik (som led en ubehagelig hvepse-død). Indenfor var gangene bestrøet med lig og lemlæstede kroppe. Midt i huset kunne de se de sidste tyve, Hellknights og halv-orker presse på i en kamp mod de sidste af Gonville Chards tropper. Amon førte an, omgivet af en krans af drabelige, dæmoniske løver, Eeem fulgte op, Khorim tog bagtroppen. Hellknightsne kæmpede bravt, tyvene prøvede at støtte dem med pile, men blev snart optaget af at redde livet fra den usynlige dræberånd Amon havde løsnet blandt dem. Khorim faldt for en skjult snigmorders hånd, men Hobbes var parat til at fortære samme morder, og Amon havde sikret sig en fri bane ned til ham og kom ham til undsætning med magiske drikke og opmuntrende ord.
Imens nåede Eeem ind til paralictoren og hans sidste to riddere, og mens Hellknights fra begge sider faldt omkring dem, gik den blege ridder i kamp med en arret og erfaren halvork-kriger med en enorm orkøkse. Det blev en kort kamp, så der var ingen der egentlig kan huske hvad der skete. Men orken døde, og Eeem slap med et kødsår og småskrammer. Paralictoren takkede for undsætningen, og bafferne reddede de loyale hellknights der endnu kunne reddes. Bagefter snakkede de om [[Ara Verennie]], og Chard lovede den størst tænkelige belønning han kunne skaffe, hvis bafferne kunne tage sig af hende. Men trætheden meldte sig, mørket sneg sig ind over byen, og de var stadig ikke på sporet af [[Ecarrdian Drovenge]] og hans skumle planer.
## Hvem var med 
### PC 
* [[Khorim]]
* [Amon](Amon%20Dan%20Lucif.md)
* [[Eeem]]
## Treasure, Loot og XP 
'''XP''': Amon: 2500 Eeem: 2500 Khorim: 2000
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2012-01-11|<<< Forrige gang]] , [[2012-02-01|Næste gang >>>]]
|}
