#council-of-thieves #log

# Qwerty's sidste suk  
Med vanligt forretningstalent hyrede de den tilfangetagne tyv som døråbningskonsulent, og lod ham lede dem frem til den hemmelige dør i køkkenet, som ledte via en altan til vestdelen af huset. Først virkede der ganske forladt, og de gennemsøgte den afdøde [[Stiglor]]s værelse, fandt trappen ned til kælderen og besluttede at kigge de sidste par døre efter. Og de gemte godt nok på nogle overraskelser. Først var konsulenten ved at blive hugget ned af ingen anden end [Jarvis Alebrecht](Jarvis%20Alebrecht.md), som udmattet og vredladen lå på lur bag en dør. Qwerty klappede ham på låret for at få ham til at dæmpe sig lidt, men Jarvis kollapsede fuldstændig i koma istedet. Dernæst kom en krydsgang af dør med dragehoveder på. De sendte lyn igennem krydset hver gang dørene blev forsøgt åbnet, og to af dørene var falske, mens den sidste var lukket på solid magisk vis. Den slags stopper jo ikke BAF, men hverken konsulenten eller Radovan kunne dirke den op, og Hobbes havde ikke vægt nok til at lægge døren ned, så hvad skulle man gøre? Amon tilkaldte en gal bison, som han sendte i storm mod døren. Men nu åbnede døren sig, og det forventede brag blev erstatte af lyden af klove der febrilsk prøvede at bremse. 
De havde nu fået adgang til et fint kammer med nattehimmel i loftet og mahogni paneler på væggene. På den ene side lå at opulent soveværelse, på den anden et stort bibliotek og arbejdsrum. Bafferne kunne måske nok have forventet at der var nogen herinde, da døren vel ikke havde åbnet sig helt på egen hånd. Men det gjorde jo ikke den store forskel, for der var ingen at se eller høre før en [[Disintegrate|tynd stråle]] dukkede op ud af ingenting, ramte Qwerty og forvandlede ham til en bunke værdifuldt magisk udstyr uden ejermand. Gruppen gik straks i kampberedskab, mens de i baghovedet gjorde klar til at bearbejde tabet af deres kammerat. Amon afslørede den flyvende troldmand med sit glitrende støv, og blændede lige Eeem på vejen. Dethleff greb straks chancen for at spille helt da troldmanden havde svunget sin blå dragestav og sendt Hobbes løbende væk med halen mellem benene. Med gardiner og vægge som mellemstationer sprang han op til troldmanden 5 meter over dem og fik et godt grab i ham. Troldmanden forsøgte at smække ham af med et lyn, men Dethleff bed tænderne sammen og holdt ved. Da Amon fordoblede munkens størrelse drattede de sammen ned på jorden, og der udspillede sig en spændende, men ikke særlig ædel, kamp. Den sære troldmand forsøgte efter bedste evne at slippe fri, bafferne forsøgte at ramme ham uden at skade Dethleff for meget. Troldmandens magiske forsvar forsvandt et efter et, og snart blødte han som alle andre, og da Eeem havde genvundet synet tog han tilløb og leverede dødsstødet med stor fornøjelse. Walcourts fast troldmand [[Sandor den Sære]] var nu død, og bafferne besluttede sig til at arve ham, mens de spekulerede på om Qwerty nu var i [[Desna]]s sommerfuglehimmel, og om der var nogen der kendte en kompetent cleric som var på deres side.
## Hvem var med 
### PC 
* [Amon](Amon%20Dan%20Lucif.md)
* [[Radovan]]
* [[Eeem]]
* [[Khorim]]
* [[Qwerty]]
* [[Dethleff]]
## Treasure, Loot og XP 
'''XP''': 1000xp  
 
Loot:   Sære Sandors magiske blå drage stav, headband, bracers og scrolls. Stiglors gamle st.leather rustning.
[Council Of Thieves_ The Plot](Council%20Of%20Thieves_%20The%20Plot.md)
{| align="center"
| [[2011-10-26|<<< Forrige gang]] , [[2011-11-09|Næste gang >>>]]
|}
